"Більше 877 тисяч українських студентів вже можуть скористатися е-студентським".

Відсьогодні в додатку "Дія" для усіх користувачів доступна функція електронного студентського квитка. Про це повідомляє пресслужба Мінцифри.
Відомо, що перед офіційним запуском нововведення протягом трьох тижнів тестували 10 тисяч українських студентів.
"Тепер можна не турбуватися про те, що залишили студентський вдома, адже електронна версія має таку саму юридичну силу, що й пластикова. Зараз студенти вже можуть завантажити застосунок або просто оновити, якщо він вже є, та перевірити чи відображається е-студентський", - повідомляє прес-служба.

Зазначається, що після завантаження студентського в "Дію" стають доступними й нові функції:
 

Раніше повідомлялося, що на порталі "Дія" вже можна отримати 27 публічних послуг онлайн, зокрема – стати підприємцем, змінити вид діяльності чи припинити її.
7 квітня в бета-режимі додатку розпочалося тестування електронних паспортів.
Зазначається, що ті користувачі, які погодилися протестувати нову послугу першими, в найближчі дні отримають запрошення, яке прийде їм на ту електронну пошту, яку вони вказували при реєстрації в "Дії".
Планується, що у додатку будуть доступні як ID-карта, так і біометричний закордонний паспорт. Щоправда, наразі невідомо, коли ця функція стане доступною для усіх користувачів.
Нагадаємо, що в Україні у лютому відбулась презентація мобільного додатку "Дія", який за задумом уряду є першим кроком до держави у смартфоні. За допомогою програми можна користуватися цифровим водійським посвідченням та свідоцтвом про реєстрацію транспортного засобу.
Додаток "Дія" можна завантажити у App Store та Google Play. Мобільні оператори повідомили про те, що не будуть тарифікувати абонентів під час використання програми онлайн. "Київстар" поінформував, що вже з 6 лютого не тарифікує передачу даних для "Дії".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



