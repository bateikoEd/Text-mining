Концентрація пластику у льоду виявилася набагато вищою, ніж у приполярному океані.

Океанологи з Університету Тасманії виявили в антарктичних льодах значні концентрації мікропластику. Вони виявилися значно вищими, ніж в приполярному океані. Це свідчить про те, що в районі Антарктиди є своє власне джерело мікропластику, наприклад, комерційний трафік, повідомляє N+1.
Маловідомою особливістю льодів Південного полюса є їхня сезонність: 80% їх тануть і намерзають назад протягом року, що прискорює проникнення матеріалу зі світового океану. Вчені вивчили матеріал, який був здобутий у 2009 році на австралійській станції Кейсі. Члени експедиції вдягли захисні костюми, щоб не забруднити зразки, пробурили свердловину, витягли невеликий шматок льоду і упакували в багатошаровий пластиковий пакет. Після цього зразок доставили в лабораторію і зберігали в морозильній камері.
У лабораторії зразок розплавили. Талу воду пропустили через тонкий фільтр, який затримав практично всі частинки. Потім фільтр очистили від біомаси за допомогою перекису водню і спирту, після чого дослідили за допомогою інфрачервоної спектроскопії.
Приблизно в одному літрі талої води з антарктичного льоду було знайдено 96 часток мікропластику, серед яких домінували поліетилен, поліпропілен та нейлон. Їхній розмір був від 20 до 325 мікрон (тільки у 9% діаметр був більший за 200). Виявлена концентрація приблизно в три рази більша, ніж у водах навколо Антарктиди, що змінює картину впливу мікропластику на регіон. Дослідники припускають, що таке масштабне забруднення пов'язане з якимось місцевим джерелом, наприклад, комерційним трафіком судів, у той час як, наприклад, арктичний мікропластик доставляється туди течіями.
Підписуйтесь на наш Telegram-канал з новинами технологій та культури.


Раніше вчені заявили про те, що слідом за бронзовою і залізною добоюна Землі настала пластикова доба. Частинки пластику почали відкладатися в скам'янілостях, що свідчить про наростання його виробництва з 1945 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



