Спілкування в чаті вимагає більшої уваги, ніж при живому спілкуванні.

Із запровадженням карантинних заходів, викликаних новим коронавірусом, світ занурився в епоху відеоконференцій. З їхньою допомогою проводять ділові зустрічі, наради, влаштовують весілля та зустрічі з друзями. Але, все ж, спілкування "через екран" не можна називати повним замінником особистого спілкування. Одна з причин цього полягає в тому, що відеконференції вимотують більше, ніж спілкування в живу. Кар'єрні фахівці Марісса Шаффлер і Джанп'єро Петрильєрі пояснили, чому так відбувається, пише ВВС.
За словами Петрильєрі, онлайн-зустріч вимагає більшої концентрації уваги. Під час відеоконференції людина витрачає більше зусиль на те, щоб прочитати невербальні сигнали, емоції, тон і висоту голосу співрозмовника, а також мову тіла. Все це потребує більшої кількості енергії, людина не може розслабитися.
Він зазначає, що ще одним джерелом стресу може бути тиша. Незважаючи на те, що паузи є природною частиною розмови, під час відеоконференції мовчання може сприйматися як технічні проблеми, що змушує нервувати. Дослідження, яке було проведено в 2014 році в Німеччині, показало, що навіть невеликі затримки у відеоконференціях і телефонних дзвінках негативно впливають на сприйняття співрозмовника. Пауза довжиною 1,2 секунди призводить до того, що співрозмовник сприймається як менш доброзичливий або зосереджений.
Шаффлер також додає, що знаходження перед камерою змушує нервувати через те, що на людину дивляться. Відеоконференція сприймається як "перебування на сцені", коли всі погляди спрямовані на того, хто сидить перед камерою. Людина вважає, що від неї чекають "виступу", що є додатковим джерелом стресу.
Ще одним фактором, який впливає на втому від відеоконференцій, є обставини, в яких відбувається спілкування. Карантин, самоізоляція, робота з дому сприймаються як примус до спілкування такого виду.
"Відеодзвінок – це нагадування про людей, яких ми тимчасово втратили. Біда в тому, що коли ви бачите когось онлайн, наприклад, колег, це нагадує, що ви повинні були зустрітися в офлайні. Я вважаю, що всі ми втомилися, не важливо інтроверти чи екстраверти. Ми всі відчуваємо порушення звичних умов під час пандемії", - зазначив Петрильєрі.
На втому впливає також неможливість змінити обстановку, оскільки з усіма доводиться спілкуватися на одній платформі.
Незважаючи на те, що спілкування з друзями по мережі має бути веселим і розслаблюючим, воно все ж може бути таким, що втомлює. Чому ж так відбувається?
Частково це пов'язано з тим, що майданчик для зустрічі з друзями той же, що і під час зустрічі з колегами. Неважливо, бере участь людина в таких "посиденьках" тому що хоче чи тому, що вважає, що "повинна". Відсутнє відчуття зміни обстановки, а значить, зустріч з друзями сприймається як продовження роботи.
Крім того, відеоконференції також викликають відчуття того, що від людини вимагають якогось "виступу". Існує і зворотний ефект: чати з великою кількістю учасників змушують кожного окремого "загубитися", що також може викликати дискомфорт.
Підписуйтесь на наш Telegram-канал з новинами технологій та культури.
Експерти вважають, що необхідно обмежити кількість відеодзвінків. Не обов'язково включати камеру під час усіх зустрічей. Крім того, можна сісти трохи збоку від екрана, а не прямо перед ним, це також допоможе знизити напругу.


За словами вчених, в деяких випадках краще відмовитися від відеоконференцій взагалі. Наприклад, можна використовувати документи з загальним доступом, що дозволить знизити кількість інформації, що надходить, і уникнути перенасичення їнею. Якщо ж відеоконференція все-таки необхідна, то якийсь час краще присвятити неформальному сспілкуванню, а вже потім переходити до робочих питань.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



