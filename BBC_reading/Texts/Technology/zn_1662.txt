Дослідники відтворили в лабораторії тиск на дно подібних планет.

Мінералоги з Університету Арізони заявили про те, що у планет-океанів, які поширені в Чумацькому Шляху, може взагалі не бути дна. До таких висновків дослідники прийшли, відтворивши в лабораторії екстремальний тиск і поведінку води і кремнію в таких умовах, повідомляє Naked science.
Планети-океани покриті шаром води в сотні і навіть тисячі кілометрів поверх твердої силікатної кори. Геохімія цих світів має бути зовсім не такою, як у Землі. Біля самого дна таких планет тиск настільки великий, що поведінка води і кремнію в таких умовах поки не відома.
У ході дослідження вчені відтворили умови планет-океанів, простеживши за тим, що відбувається з водою і кремнієм при тиску до 24 ГПа (для порівняння, тиск на глибині 100 кілометрів складе близько 0,1 ГПа). Для створення потрібного тиску експеримент провели з алмазними ковадлами – надміцними конічними алмазами, які передають стиснення на вістря. Між вістрями ковадла розмістили зразок, який містив кремній і воду. Паралельно його нагрівали за допомогою лазерних променів до високих температур, як на дні планети-океану.
Експерименти показали, що в таких екстремальних умовах речовини переходять у доволі екзотичну фазу: силікат і вода "взаємно розчиняються", утворюючи суміш, що містить мікс оксидів водню і кремнію. Судячи з цих результатів, планети-океани можуть взагалі не мати певного твердого дна, і на їхній колосальній глибині вода переходить у силікатну літосферу через такий напіврідкий змішаний шар.
Підписуйтесь на наш Telegram-канал з новинами технологій та культури.


аніше астрономи з Рочестерського інституту технологій заявили про виявлення гігантської молодої планети на відстані 330 світлових років від Сонячної системи. Це найближча до Землі з настільки молодих екзопланет, відомих на даний момент.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



