Результати вчених підтверджують важливість рекомендацій щодо профілактики зараження COVID-19.

Вчені з фінського Університету Аалто змоделювали поширення коронавірусу COVID-19 у повітрі за допомогою суперкомп'ютера. Нові дослідження свідчать, що мікрокраплі, які вилітають при чханні, кашлі і звичайній розмові, залишаються в повітрі довше п'яти хвилин, і тільки після цього осідають на поверхні.
На першому етапі роботи дослідники змоделювали рух повітряних крапель при кашлі хворого у проході між полицями супермаркету. Робота показала, що вони залишаються в повітрі набагато довше, ніж можна було б очікувати, наражаючи на небезпеку інших покупців, пише Naked Science.
Ба більше, модель демонструє поведінку крапель розмірами менше 20 мікрометрів. При сухому кашлі, характерному для коронавірусної інфекції, типовий розмір частинок не перевищує 15 мікрометрів, завдяки чому вони можуть залишатися в повітрі ще довше. Ці носії вірусу легко підхоплюються і поширюються навіть слабкими потоками повітря.
"Хтось заражений може покашляти і піти, але він залишить по собі хмару частинок, які є переносниками коронавірусу. Такі краплі легко потрапляють в дихальні шляхи людей, що опинилися неподалік", - каже один з учасників дослідження, професор Університету Аалто Віллі Вуорінен (Ville Vuorinen).
Вчений переконаний: попередні результати проєкту підтверджують важливість чинних рекомендацій щодо дотримання ізоляції і правил гігієни, "соціальної дистанції" в 1,5 метра і використання хусток при чханні та кашлі.
Проєкт присвячений вивченню поширення мікроскопічних аерозольних крапель, викинутих з дихальних шляхів хворого при кашлі, чханні та під час розмови. У ньому беруть участь 30 дослідників з Університету Аалто, Університету Гельсінкі і Фінського метеорологічного інституту – вірусологи, інженери, соціологи, фахівці з гідро - й аеродинаміки.
Для точних розрахунків і візуалізації використовувався суперкомп'ютер CSC. Попередні результати дослідження оприлюдненіна сайті Університету Аалто.
Підписуйтесь на наш Telegram-канал з новинами технологій і культури.



Нагадаємо, Ізраїль, Сполучені Штати і Китай змагаються в боротьбі за право стати першим розробником вакцини від коронавірусу. Розробками займаються й інші держави, зокрема Італія та Велика Британія.
Експериментальні зразки вакцини вже почали тестувати на людях, піддослідними погодилися бути волонтери. Зараз вакцини і ліків від COVID-19 не існує – захворювання лікують симптоматично.
Раніше вчені університету Міннесоти за допомогою рентгенівської кристалографії пояснили високу заразність коронавірусу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



