Люди будуть змушені мігрувати або ж страждати від спеки.

Вчені заявили про те, що через глобальне потепління мільярд людей по всьому світу будуть змушені мігрувати або ж страждати від виснажливої спеки. Як повідомляє "Популярная механика", при найгіршому сценарії розвитку подій, регіони, де зараз проживає третина населення Землі, будуть такими ж гарячими, як найспекотніші куточки Сахари.
При цьому, навіть при найсприятливішому сценарії, 1,2 мільярда людей опиняться поза комфортної "кліматичної ніші", у якій людство жило останні шість тисяч років. Переважна більшість людей живе в регіонах, де середньорічна температура становить від шести до 28 градусів Цельсія, що ідеально підходить для здоров'я людини та виробництва продуктів харчування. Але в результаті антропогенних змін клімату цей розкид зміщується, занурюючи людей у крайнощі, які дослідники називають "майже непридатними для життя".
Відзначається, що найбільший приріст населення очікується в Африці та Азії. В результаті цих демографічних факторів середньостатистична людина буде відчувати підвищення температури на 7,5 градусів Цельсія, коли глобальна температура буде підвищуватися на три градуси Цельсія.
Згідно з цими прогнозами, 30% населення будуть жити в умовах екстремальної спеки, при середній температурі 29 градусів Цельсія. При нагріванні на три градуси Цельсія в таких умовах будуть жити 1,2 мільярда людей в Індії, 485 мільйонів в Нігерії і більше 100 мільйонів в Пакистані, Індонезії і Судані.
"Цифри просто приголомшують. Я вже вивчав різні переломні моменти, які зазвичай вважаються апокаліптичними. Але це справжній удар", - заявив один з авторів дослідження Тім Лентон з Ексетерського університету.
Підписуйтесь на наш Telegram-канал з новинами технологій та культури.


Раніше вчені заявили про те, що 2020 рік може стати найспекотнішим в історії спостережень. Вони оцінюють вірогідність цього в 50-75%.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



