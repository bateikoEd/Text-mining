Вірогодно, зловмисники користуються вкраденої базою "Приватбанку".

У месенджері Telegram з'явилося два бота, які за гроші шукають персональні дані українців за номером телефону. Як повідомляє AIN, один з ботів вже видалений, другий – продовжує працювати.
Так, в боті під назвою "Досьє" за номером телефону можна було отримати ПІБ користувача, його дату народження, номер і серію паспорта, а також ІПН. Разом з тим, станом на 27 квітня бот вже був видалений.


Другий бот все ще продовжує працювати. За 50 доларів у ньому можна отримати інформацію по 10 запитам, за 100 доларів – по 50, а за 200 доларів – по 200. За даними AIN, обидва боти використовують одну і ту ж базу. Користувачі, які брали участь в обговоренні першого бота, стверджують, що це може бути вкрадена база "Приватбанку".


У самому банку зазначили, що знають про існування бота і вже звернулися в поліцію. "Ми виявили цей чат-бот 23 квітня і подали заяву в поліцію для відкриття кримінального розгляду. Також ми в черговий раз звернулися до клієнтів з попередженням про небезпеку передачі особистих даних в подібних шахрайських ботах. Нам невідомі джерела даних у таких шахраїв, ми сподіваємося з'ясувати їх за допомогою правоохоронних органів", — повідомили в "Приватбанку".
Підписуйтесь на наш Telegram-канал з новинами технологій та культури.


Раніше стало відомо, що російські хакери навчили зламувати акаунти в месенджері Telegram, використовуючи для цього СМС-коди, які приходять при вході з нового пристрою.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



