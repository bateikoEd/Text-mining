Вчені навчали нейромережу за медичними картами пацієнтів.

Медики з Бостона розробили нейромережу, яка здатна передбачити суїцид за два роки до спроби. Як повідомляє Naked science, алгоритм керується у своїх прогнозах даними медичних карт пацієнтів.
Тяжка депресія, яка є передвісником суїциду, часто може бути непомітна з боку. Вчені сподіваються, що розробка допоможе ідентифікувати пацієнтів з високими ризиками суїциду, які пройшли повз увагу лікарів.
Розроблена дослідниками нейромережа була навчена на анонімізованих записах, які отримали з декількох великих медичних центрів і охоплювали близько 3,7 мільйона осіб, у тому числі 40 тисяч спроб самогубства. Система змогла передбачити 38% таких подій, в середньому через 2,1 року до самої спроби. Вчені зізнаються, що немає одного певного фактора, за яким алгоритм визначає схильність до суїциду, скоріше мова йде про "наборі доказів".
Дослідники також відзначили, що якщо деякі чинники, на які звертає увагу нейромережа, цілком зрозумілі, наприклад, залежність від алкоголю та наркотиків, інші стали для них цілковитою несподіванкою. Зокрема, важливими факторами виявилися лікування від ВІЛ чи розвиток рабдоміолізу, важкого ураження м'язової тканини.
Надійність свідчень алгоритму поки не так велика. Але вчені відзначають, що цого навчали на одній великій вибірці. Якщо адаптувати нейромережу до більш вузьких груп, точність зросте в рази.
Підписуйтесь на наш Telegram-канал з новинами технологій та культури.


Раніше вчені з Університетського коледжу Лондона заявили про те, що забруднення повітря негативно впливає на психіку людини. Зокрема, брудне повітря пов'язане з підвищеним ризиком суїциду й депресії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



