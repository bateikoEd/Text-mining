Найдавніші люди почали виготовляти кам'яні кулі приблизно 2,4 мільйона років тому.

Група археологів з Тель-Авівського університету з'ясувала, що олдувайськікамені, знайдені в печері Кесем в Ізраїлі, використовувалися для дроблення кісток і вилучення кісткового мозку. У деяких випадках знаряддя не виготовлялися на місці, а були принесені з інших місць, повідомляє N+1.
Археологи виявили безліч кам'яних куль, виготовлених представниками олдувайської і ашельської культур в східній Африці і на Близькому Сході. Стародавні люди почали виготовляти кулі ще приблизно 2,4 мільйона років тому, підбираючи камені і доводячи їх до необхідної форми за допомогою сколів. Призначення цих куль довгий час залишалося загадкою для вчених. Передбачалося, що вони використовувалися для розм'якшення їжі, могли бути метальними снарядами або й взагалі відходами від виробництва інших знарядь.
Палеонтологічна стоянка в печері Кесем датується періодом 200-420 тисяч років тому. В цей час у регіоні вже існувала ябрудська культура, для якої були характерні більш просунуті знаряддя праці. Жителі цієї печери були останніми відомими стародавніми людьми, які користувалися кулями.
У ході дослідження вчені вивчили 10 куль, знайдених в Кесемі. Аналіз їхнього зносу показав, що кулі використовувалися як ударне знаряддя. Судячи з відкладень каменю, деякі з них не були виготовлені на місці, їх принесли в печеру з якихось інших місць і продовжували використовувати.
Крім того, на знаряддях виявилися мікроскопічні органічні залишки, у тому числі жир, що в'ївся, і осколки кісток. У печері знайдено безліч кісток тварин. У 2015 році аналіз зубного каменю кесемців також підтвердив, що основу їхнього раціону складали м'ясо. Вчені припустили, що кулі використовували, щоб дробити кістки і добувати кістковий мозок.
Щоб перевірити свою гіпотезу, дослідники виготовили кілька куль за тією ж технологією, що і древні люди, а потім спробували з їх допомогою добути кістковий мозок з яловичих і баранячих кісток. Вони також використовували для цієї ж мети необроблений камінь. Виявилося, що для вилучення кісткового мозку кам'яні кулі підходять набагато краще: їх зручніше тримати, а гострі відколи швидше розколюють кістку, так що мозок не розбризкується.
Підписуйтесь на наш Telegram-канал з новинами технологій та культури.


Раніше вчені з Університету Адельфа виявили останки людей, які жили в IV — VII, зі слідами дуже складних для тих часів операцій. Ймовірно, люди належали до вищих станів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



