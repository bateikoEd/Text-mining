Під час карантину українці почали на 49% менше ходити пішки.

Компанія Apple відкрила доступ до анонімних даних про активність користувачів під час карантинних заходів, введених в різних країнах світу. Так, на сайті компанії можна подивитися динаміку того, наскільки часто користувачі ходили пішки і їздили на машині, з 13 січня 2020 року.
"Дізнайтеся про тенденції мобільності під час пандемії COVID-19 у країнах/регіонах і містах. Звіти публікуються щоденно і відображають запити на напрями в Apple Maps", - йдеться в повідомленні компанії. В Apple також зазначили, що конфіденційність її користувачів є найвищим пріоритетом, тому зібрані дані не прив'язуються до Apple ID, компанія також не зберігає дані про мобільність.
На сайті можна подивитися дані по різних країнах і регіонах. Так, згідно з даними компанії, після введення карантину українці почали на 49% рідше ходити пішки і на 35% менше їздити на машині.


Для порівняння, активність жителів США знизилася на 45%, Німеччини – на 46%, Великої Британії – на 70%, а Італії – на 85%.


Підписуйтесь на наш Telegram-канал з новинами технологій та культури.


Станом на вівторок, 15 квітня, у світі зафіксовано 1 982 552 випадків зараження COVID-19. Найбільшими епіцентрами поширення коронавірусної інфекції є: США - 609 516 випадків зараження (26 828 за добу); Іспанія - 174 060 випадків (3 961 за добу); Італія - 162 488 випадків (2 972 за добу); Німеччина - 132 210 випадків (2 138 за добу); Франція - 131 362 випадки (4 207 за добу);
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



