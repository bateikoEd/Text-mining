Вчені зазначають, що об'єкт не підходить до жодного типу комет, відомого в Сонячній системі.

Астрономи за допомогою обсерваторії Swift помітили випаровування води з поверхні міжзоряної комети 2I/Borisov, яка пролетіла повз Сонце в кінці 2019 року. Як повідомляє NASA, у пік своєї активності комета втрачала 30 літрів води на секунду.
"Комета Борисова не підходить до жодного типу комет, відомому в Сонячній системі, але і не занадто сильно від них відрізняється. Існують відомі комети мінімум з однієї схожою рисою", - заявив астрофізик з університету Цзеси Сін.
Вперше комету помітили 30 серпня 2019 року, приблизно за чотири місяці до максимального зближення з Сонцем. Астрономи використали цей час для того, щоб провести спостереження за об'єктом. У міру зближення із зіркою замерзлий матеріал комети починає нагріватися і перетворюватися на пару. Коли комета підійшла до Сонця на відстань 370 мільйонів кілометрів, вода почала випаровуватися.
Спостереження дозволили вченим з'ясувати, що на піку своєї активності комета втрачала 30 літрів води на секунду. За час руху по Сонячній системі вона втратила 230 мільйонів літрів води, цього достатньо для того, щоб наповнити 92 олімпійських басейну.
Після того, як комета почала віддалятися від Сонця, втрата води зменшилася. І сталося це швидше, ніж на інших відомих кометах. Ймовірно, це пов'язано з поверхневою ерозією, зміною її обертання і навіть фрагментацією. Дані, отримані телескопом "Хаббл" та іншими обсерваторіями, показали, що комета розпалася на частини наприкінці березня.
Підписуйтесь на наш Telegram-канал з новинами технологій та культури.



Раніше дві групи вчених проаналізували дані, зібрані під час спостережень за міжзоряною кометою Борисова, і знайшли щось незвичайне в хімічному складі її коми. Він свідчить про те, що комета утворилася в холодній і темній зоряній системі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



