Копирайт изображения
GETTY IMAGES
У Великій Британії розслідують серію підпалів веж мобільного зв'язку, яка може бути пов'язана із конспірологічними теоріями про поширення коронавірусу.
Останнім часом у соцмережах активно розповсюджувалася інформація про те, що поширення коронавірусу в китайському Ухані пов'язано із тим, що в місті почали розгортати мережу веж 5G.
Прихильники однієї з теорій вважають, зокрема, що електромагнітне випромінювання завдає шкоди імунній системі людині, і це допомагає проникненню вірусу в організм.
Прихильники іншої - що вірус якимось чином поширюється через радіохвилі.
"Проти росіян на Донузлаві легше було": життя заблокованого міста на карантині
Коронавірус в Україні. Інтерактивна мапа
Після того, як ця інформація почала ширитися соцмережами, вже у кількох британських регіонах зафіксували підпали веж мобільного зв'язку - зокрема у Бірмінгемі, Ліверпулі та окрузі Меллінг.
Водночас, як пише видання The Verge, не всі вежі, яким було завдано шкоди, роздають сигнал 5G. Приміром, вежа у Бірмінгемі забезпечувала зв'язок 2G, 3G та 4G.
У британській владі вже заявили, що немає жодного підтвердження теорії про зв'язок між 5G та коронавірусом, і назвали її нонсенсом.
"Я обурений тим, що люди завдають шкоди інфраструктурі, яка необхідна для боротьби з цієї надзвичайною ситуацією", - заявив директор Національної служби охорони здоров'я.
Розслідування інцидентів і встановлення точних причин підпалів триває.
Як подорожувати під час епідемії
Чи захищають медичні маски від вірусу?
"Ховати знайомих гірше". Як живе Європа на карантині
Хочете отримувати найважливіші новини в месенджер? Підписуйтеся на наш Telegram або Viber!
