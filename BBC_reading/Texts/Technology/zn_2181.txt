Особливості мови здорових людей і тих, хто страждає COVID-19, відрізняються.

У спробах допомогти в боротьбі з COVID-19 кілька лабораторій, які займаються розробкою штучного інтелекту, звернули увагу на можливу ознаку захворювання: голос людини. Команда вчених з Гарварда і Массачусетського технологічного інституту працює над навчанням нейромереж знаходити особливості, які відрізняють голос здорової людини і хворої, повідомляє Business insider.
Подібний проєкт розробляється також в Університеті Карнегі-Меллона.
Проєкт все ще знаходиться на ранніх стадіях розробки, але вчені сподіваються, що їхня програма зможе визначати, чи заразилася людина коронавірусом, за аудіозаписом її голосу. Якщо розробка покаже свою ефективність, це допоможе більшій кількості людей прийняти рішення про самоізоляцію навіть без доступу до тестів на коронавірус.
"Якщо ми доведемо, що це працює, це може стати дуже зручним інструментом для компаній, коли вони будуть знову починати працювати. Люди можуть просто проговорити щось машині, а вона – підняти тривогу, якщо щось буде не так. Це буде потужна технологія, яка спростить доступ до тестування у всьому світі", - завила Рита Сінгх з Університету Карнегі-Меллона.
Вивчення того, як людина говорить, зітхає й кашляє, для визначення захворювань не є чимось новим. Цей прийом вирішили використовувати при боротьбі з коронавірусом після того, як вчені заявили, що він може унікальним чином впливати на мову і кашель пацієнтів.
Підписуйтесь на наш Telegram-канал з новинами технологій та культури.


За даними ВООЗ, найбільше у розробці вакцин проти COVID-19 просунулися три фармацевтичні компанії. На першому місці – вчені з Гонконгу. Результат кооперації CanSino Biologics Inc. і Пекінського інституту біотехнологій знаходиться на другому етапі дослідження, тобто зразки випробовуються на людях. Також ставку на швидке введення вакцини робить Big Pharma. Крім цього, минулого тижня китайська влада погодила початок випробування на людях зразка ліків від компанії CanSino.
Попри оптимістичні прогнози, дієва вакцина проти коронавірусу може з'явитись лише наприкінці 2020 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



