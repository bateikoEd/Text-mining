Знімки показали, що випромінювання протопланетних дисків несиметрично.

Астрономи за допомогою Дуже великого телескопа отримали знімки 15 протопланетних дисків, які обертаються навколо молодих зірок. Як повідомляє N+1, зображення допоможуть краще зрозуміти, яким чином формуються схожі на Землю планети.
Для того, щоб домогтися найкращої деталізації зображень, астрономи використовували метод реконструкції, який схожий на той, що застосовувався при отриманні першого знімка чорної діри. Вчені прибрали світло від центральної зірки, а потім обробили отримані зображення за допомогою комп'ютерного алгоритму, що дозволило їм розгледіти деталі в масштабі орбіт кам'янистих планет, таких як Земля або Марс. Це можна порівняти зі здатністю побачити людину на Місяці або розрізнити волосся на відстані 10 кілометрів.
Виявилося, що випромінювання протопланетних дисків несиметричне. Це пов'язано або з їхнім нахилом, або – морфологією. Дослідники помітили, що деякі області газопилових дисків виглядають яскравіше на знімках, що може вказувати на процеси зародження нових небесних тел. На думку астрономів, це можуть бути сліди гравітаційних нестабільностей, які призводять до виникнення воронок, де скупчується "будівельний матеріал" для майбутніх планет.
Підписуйтесь на наш Telegram-канал з новинами технологій та культури.


Раніше астрономи з Рочестерського інституту технологій заявили про виявлення гігантської молодої планети на відстані 330 світлових років від Сонячної системи. Це найближча до Землі з настільки молодих екзопланет, відомих на даний момент.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



