Нова дата запуску ракети не називається.

Компанія SpaceX відклала запуск ракети-носія Falcon 9 з новою партією супутників Starlink, який був запланований на 16 квітня. Як повідомляє Florida Today, запуск перенесено "з невказаних причин".
Нова дата запуску Falcon 9 не називається, але вказується, що його перенесли "щонайменше на декілька днів". Ракета повинна була вивести на орбіту 60 супутників Starlink. Це був би сьомий запуск в рамках місії для SpaceX, в результаті кількість супутників у "сузір'ї" повинна була перевищити 400.
Попередній запуск, який був запланований на середину березня, скасували за кілька секунд до старту. Двигуни ракети раптово вимкнули тоді, коли вже йшов фінальний відлік.
Підписуйтесь на наш Telegram-канал з новинами технологій та культури.
Перші 60 супутників системи були запущені в травні 2019 року. Вони будуть працювати на орбітах від 328 до 580 кілометрів. Всього SpaceX планує запустити 12 тисяч інтернет-супутників, вона також попросила дозвіл на запуск ще 30 тисяч.


Астрономи висловили стурбованість запуском 12 тисяч супутників системи Starlink. Після того, як супутники піднімуться на робочу орбіту, їх не можна буде помітити неозброєним оком, але вони можуть перешкодити наземним астрономічним спостереженням.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



