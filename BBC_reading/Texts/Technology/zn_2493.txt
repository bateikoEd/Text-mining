Штам, який домінує в Європі і США, може мутувати і далі, знижуючи ефективність розроблюваних вакцин.

Вчені з Лос-Аламоської лабораторії в США заявили про те, що коронавірус SARS-CoV-2 мутував і став більш заразним. За їхніми словами, якщо він не ослабне за літо, подібно до сезонного грипу, це може мати серйозні наслідки, повідомляє Naked science.
Новий штам вірусу почав поширюватися в Європі на початку лютого, потім мігрував в інші частини світу, включаючи США, і став глобальною домінуючою формою вірусу. Якщо мутації будуть тривати з колишньою швидкістю, а зараження проходити все легше, це може загрожувати вакцинам, які розробляються зараз.
"Це важка новина. Але, будь ласка, не турбуйтеся. Наша команда в LANL змогла задокументувати цю мутацію і її вплив на передачу [вірусу] тільки завдяки величезним глобальним зусиллям клініцистів і експериментальних груп, які секвенують нові мутації вірусу (SARS-CoV-2) у своїх місцевих громадах і роблять [ці дані] доступними так швидко, як тільки можливо", - заявив провідний автор роботи, біоінформатик Бетт Корбер.
Дослідники з Лос-Аламоської лабораторії та Університету Дьюка змогли проаналізувати тисячі послідовностей коронавірусу, зібраних в рамках GISAID — Глобальної ініціативи з обміну даними про всі види грипу. Завдяки цій організації вчені мають можливість швидкого обміну інформацією стосовно всіх змін вірусів грипу та коронавірусу.
Дослідники вже виявили 14 мутацій. Вони стосуються змін в S-протеїні — складній багатокомпонентній молекулі, яка дозволяє SARS-CoV-2 проникати в клітини господаря.
Варто відзначити, що робота вчених ще не пройшла рецензування, але вони відзначають, що новини про мутації вірусу є "невідкладними".
Підписуйтесь на наш Telegram-канал з новинами технологій та культури.


Раніше в ЗМІ з'явилася інформація про те, що вакцину від коронавіруса можуть так і не створити. Є ймовірність, що людству доведеться змиритися з коронавірусом і вчитися, як з ним жити. У короткостроковій перспективі міста вийдуть з карантину, знімуть обмеження і повернутися деякі свободи, однак, вони будуть під пильним контролем з боку держав. Тестування і фізичні спостереження стануть частиною нашого життя в короткостроковій перспективі. Але в багатьох країнах раптове рішення повернутися до самоізоляції може з'явитися в будь-який момент.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



