Причиною танення льодів стало безхмарне небо.

Вчені фіксують рекордне танення льодовиків Гренландії. За минулий рік льодовий щит втратив 600 мільярдів тонн льоду, з яких тільки за липень – близько 197 мільярдів. Вчені прийшли до висновку, що це відбувається не тільки через зміну середньої температури повітря на планеті, але і через "унікальні атмосферні умови" в регіоні – рекордну кількості ясних днів, повідомляє ВВС.
У грудні вчені підрахували, що льодовик тане в сім разів швидше, ніж в 1990-х роках. У 2019 році, за підрахунками вчених, високий атмосферний тиск тримався над Гренландією більшу частину літа – 62 з 93 днів. Середній же показник для острова – 23 дні високого тиску за літо.
На думку вчених, це пов'язано з коливаннями повітряних потоків, що рухаються навколо Землі, переважно із заходу на схід. Коливання стали причиною того, що період високого тиску, який в Гренландії зазвичай минає через кілька днів, у 2019 році був набагато довшим.
Високий тиск по-різному впливає на різні частини острова. Наприклад, на півдні стало набагато менше хмар і сонце почало підігрівати льодовик набагато сильніше, ніж зазвичай. Крім того, випадало менше снігу, завдяки якому льодовик зазвичай росте. Вчені підрахували, що минулого року на Гренландський крижаний щит випало на 50 мільярдів тонн менше снігу, ніж зазвичай. У деяких частинах острова оголився темний лід, який тане швидше, ніж світлий.
На заході і півночі країни антициклони, що створюють високий тиск, вбирали вологе і тепле повітря з південних регіонів. "Уявіть собі умовний пилосос, який крутиться за годинниковою стрілкою і висмоктує все тепле і вологе повітря, наприклад, з Нью-Йорка. Через те, що він обертається, це тепле і вологе повітря опиняється у високих шарах атмосфери над північною частиною країни. Створюється парниковий ефект, який не дає виходу тепловій енергії, яку випромінюють сніг і лід", - заявив один з авторів роботи, Марк Тедескі.
Автори дослідження наполягають, що коливання повітряних потоків потрібно враховувати у всіх кліматичних моделях.
Підписуйтесь на наш Telegram-канал з новинами технологій та культури.


Раніше NASA опублікувало знімки, які дозволили розглянути швидке танення крижаної шапки на острові Eagle Island в Антарктиді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



