Бізнесмен упевнений, що країни заплатили набагато більше, ніж могли б, якщо б були готові.

Співзасновник компанії Microsoft Білл Гейтс заявив про те, що пандемія нового коронавірусу – це "найбільша подія, яку люди могли пережити у своїх життях" і що в майбутньому схожі епідемії "можуть траплятися приблизно кожні 20 років", повідомляє Business insider.
За словами Гейтса, світові лідери та політики "заплатили на трильйони доларів більше, ніж могли б, якщо б були готові". Він вважає, що у відповідь на цей спалах у майбутніх урядів з'являться "резервні засоби діагностики, глибокі антивірусні бібліотеки та системи раннього попередження".
"Вартість виконання всього цього дуже мала в порівнянні з тим, що ми тут переживаємо. І тепер люди розуміють: "Добре, кожні 20 років, у зв'язку з великою кількістю подорожей, дійсно існує значна ймовірність того, що один з цих [вірусів] з'явиться". І тому громадяни очікують, що уряд зробить це пріоритетом", - вважає Гейтс.
Бізнесмен також висловив упевненість в тому, що уроки, взяті з нинішньої пандемії, дозволять краще підготуватися до наступної, але він також шкодує про те, що це далося дуже великою ціною. "Для цього не потрібно було витрачати трильйони доларів. Є наука. Країни рухаються вперед", - заявив Гейтс.
Підписуйтесь на наш Telegram-канал з новинами технологій та культури.


Гейтс попереджав про ризик нової пандемії протягом декількох років. Так, у 2015 році він заявив про те, що новий спалах захворювання може бути фатальним для людства. Тоді ж він розповів про конкретні кроки, які дозволять уникнути цього.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



