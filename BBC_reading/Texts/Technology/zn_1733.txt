Ядро комети розпалося мінімум на чотири фрагменти.

Астрономи за допомогою телескопа "Хаббл" отримали детальні знімки комети ATLAS, яка почала розпадатися на частини. На представлених зображеннях видно, що ядро комети розпалося мінімум на чотири окремих фрагмента, повідомляє Naked science.
Комета C/2019 Y4 була виявлена 28 грудня 2019 року. Свою другу назву ATLAS отримала в честь автоматизованої системи телескопів Asteroid Terrestrial-impact Last Alert System, завдяки якій вдалося виявити космічний об'єкт.
За оцінками вчених, період обертання комети навколо Сонця становить приблизно 5,5 тисяч років. Вона максимально зблизиться із Землею 23 травня. Очікувалося, що вона стане дуже яскравим об'єктом в небі, але тепер, швидше за все, цього не станеться.
20 квітня "Хаббл" зробив знімки комети. На них чітко видно, що ядро об'єкта розпалося мінімум на чотири окремих фрагменти. Два найбільших з них, швидше за все, також фрагментовані: вони складаються з одного-двох яскравих і великих, а також декількох дрібних і тьмяних об'єктів.
На момент зйомки комета C/2019 Y4 (ATLAS) знаходилася на відстані приблизно 0,98 астрономічної одиниці (приблизно 146 мільйонів кілометрів) від Землі, а 23 травня вона наблизиться до нашої планети на відстань 0,78 а.е. (близько 116 мільйонів кілометрів).
Зараз комету можуть роздивитися і астрономи-аматори за допомогою великих телескопів (діаметром від 15 сантиметрів). Вона переміщається в сузір'ї Жирафа і добре видна протягом всієї ночі.
Підписуйтесь на наш Telegram-канал з новинами технологій та культури.


Минулого року астрономи за допомогою космічного апарату SOHO (Solar and Heliospheric Observatory) отримали відео, на якому можна помітити зіткнення комети з Сонцем. Комета з'явилася на радарах 14 серпня, а вже 15 – "загинула", зіткнувшись зі світилом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



