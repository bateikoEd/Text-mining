Дослідники сподіваються, що їхнє відкриття дозволить пояснити причини розвитку раку сечового міхура і його зв'язок з палінням.

Вчені з Університету Йорка відтворили пошкодження, які з'являються на ДНК внаслідок дії токсинів, що утворюються при палінні. Як повідомляє MedicalXpress, вчені сподіваються, що їхнє дослідження допоможе визначити, чи існує зв'язок між раком сечового міхура і палінням.
Наголошується, що точні причини розвитку раку сечового міхура на даний момент невідомі. Разом з тим, паління є основним фактором ризику розвитку захворювання.
У ході дослідження вчені виростили в лабораторії тканини сечового міхура людини і піддали їх впливу токсинів, які присутні в сигаретному димі. Після цього дослідники вивчили ДНК клітин, щоб знайти в них унікальні мутації, що виникли в результаті пошкодження.
"Мутації можуть використовуватися як аналог відбитків пальців на місці злочину. Коли ми дивимося на ДНК у ракових клітинах, ми можемо знайти відбитки пальців всіх "злочинців", задіяних у його появі. Подією, яка пошкоджує ДНК, може бути вплив сигаретного диму або ультрафіолетового випромінювання сонця, але також це може бути і невідома подія, яка викликає рак", - заявив провідний автор дослідження доктор Симон Бейкер.
Дослідження вчених показало, що паління дійсно викликає мутації в ДНК тканин сечового міхура. Але токсини відповідальні лише за малу частину мутацій, які виникають в цих тканинах.
Тобто, незважаючи на те, що паління є основним фактором ризику виникнення раку сечового міхура, прямий вплив токсинів на тканини сечового міхура навряд чи є основною причиною формування злоякісних пухлин. Шкідливі речовини можуть запускати інші механізми, які пошкоджують гени, і залучати сімейство ферментів APOBEC. Ці ферменти викликають мутації у вірусах і є частиною природного захисту організму, проте іноді вони можуть пошкоджувати ДНК здорових клітин, викликаючи рак.
Підписуйтесь на наш Telegram-канал з новинами технологій та культури.


Раніше вчені заявили про те, що захворювання раком при курінні може бути викликано тим, що компоненти тютюнового диму змінюють роботу білкової "упаковки" ДНК, що робить гени вразливими до накопичення мутацій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



