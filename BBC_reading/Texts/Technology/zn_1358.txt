Найсерйознішим фактором перебігу захворювання є низька насиченість крові киснем.

Вчені з Нью-Йорка назвали фактори, які впливають на важкий перебіг хвороби, викликаної новим коронавірусом. Як повідомляється в їхній статті, препринт якої опубліковано на сайті medRxiv, найсерйознішим фактором важкого перебігу COVID-19 є низька насиченість крові киснем.
У ході дослідження вчені вивчили показники 4103 пацієнтів, які звернулися за допомогою в Нью-Йорку в період з 1 березня по 7 квітня цього року. З цього числа 292 людини (14,6%) померли або були переведені в хоспіс. Вчені помітили, що ознаками важкої форми COVID-19 є підвищення показників с-реактивного білка, д-димеру та феритину.
Статистика показала, що найчастіше показання для госпіталізації були у пацієнтів старше 75 років, а також людей у віці старше 65 років і тих, хто страждав ожирінням. Фактором, який сильніше впливав на важкий перебіг хвороби, була низька насиченість крові киснем (нижче 88%).
Дослідники наголошують, що їхні дані свідчать про те, що вік і супутні захворювання є факторами, які сприяють необхідності госпіталізації хворих, разом з тим, найбільш потужним фактором важкого перебігу захворювання є низька насиченість крові киснем.
Підписуйтесь на наш Telegram-канал з новинами технологій та культури.


Раніше ЗМІ повідомили про те, що "нульовим пацієнтом", який заразився коронавірусом, став працівник лабораторії Інституту вірусології, який знаходиться в Ухані. Стверджується також, що "вірус дійсно був отриманий людиною від летючої миші".
У лютому експерти Китайської академії наук повідомили, що "нульовий пацієнт" був інфікований на одному з ринків в Ухані. Існує ймовірність, що це сталося в листопаді чи на початку грудня минулого року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



