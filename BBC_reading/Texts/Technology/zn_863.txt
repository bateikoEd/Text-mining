Для отримання послуги на порталі "Дія" необхідно мати електронний підпис, також можна авторизуватися за допомоги сервісу id.gov.ua.

На порталі "Дія" вже можна отримати 27 публічних послуг онлайн, зокрема – стати підприємцем, змінити вид діяльності чи припинити її. Про це Міністерство цифрової трансформації повідомляє на своєму Telegram-каналі.
Отож, відтепер з допомогою додатку "Дія" ви зможете: 
Також у відомстві додають, що на своїй сторінці в розділі "Кабінет громадянина" доступні документи, що відображаються у мобільному застосунку, – свідоцтво про реєстрацію транспортного засобу та посвідчення водія. 
7 квітня в бета-режимі додатку розпочалося тестування електронних паспортів.
"Почали видавати паспорти в бету. Хто реєструвався - перевіряйте пошту. За пару днів видамо всім, хто залишав заявку", - написав міністр цифрової трансформації Михайло Федоров.

Зазначається, що ті користувачі, які погодилися протестувати нову послугу першими, в найближчі дні отримають запрошення, яке прийде їм на ту електронну пошту, яку вони вказували при реєстрації в "Дії".
Планується, що у додатку будуть доступні як ID-карта, так і біометричний закордонний паспорт, а згодом і студентські квитки. Щоправда, наразі невідомо, коли ця функція стане доступною для усіх користувачів.
"Портал" Дія "стане універсальною точкою доступу громадян і бізнесу до всіх електронних державних послуг за єдиними стандартами. Раніше більшість цих послуг були розкидані по різних порталах, тому знайти їх було досить проблематично ", - розповів Федоров.
Пресслужба відомства зазначає, що для отримання послуги на порталі "Дія" необхідно мати електронний підпис, також можна авторизуватися за допомоги сервісу id.gov.ua.



Нагадаємо, що в Україні у лютому відбулась презентація мобільного додатку "Дія", який за задумом уряду є першим кроком до держави у смартфоні. За допомогою програми можна користуватися цифровим водійським посвідченням та свідоцтвом про реєстрацію транспортного засобу.
Додаток "Дія" можна завантажити у App Store та Google Play. Мобільні оператори повідомили про те, що не будуть тарифікувати абонентів під час використання програми онлайн. "Київстар" поінформував, що вже з 6 лютого не тарифікує передачу даних для "Дії".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



