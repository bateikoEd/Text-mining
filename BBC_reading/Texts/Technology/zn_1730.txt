Фахівці стверджують, що саме зараз час поглянути на ризики, які загрожують існуванню нашого виду.

Австралійська Комісія з майбутнього людства, яка складається з провідних вчених і громадських активістів, назвала 10 головних загроз для виживання людства. За словами членів комісії, уряди країн світу повинні використовувати час пандемії COVID-19 для того, щоб усвідомити, яким чином можна реагувати та усувати ці ризики, повідомляє The Guardian.
Вчені відзначають, що всі названі загрози можуть призвести до широких соціальних, економічних та екологічних наслідків. Всі вони взаємопов'язані і повинні бути вирішені одночасно так, "щоб жодна з них не посилилася".
10 загроз людству, на думку вчених, це:
Зміни клімату
Руйнування екосистем і скорочення біорізноманіття
Ядерна зброя
Скорочення ресурсів, в тому числі, водних
Зростання продовольчої незахищеності та зниження якості харчування
Небезпечні нові технології
Перенаселення планети
Хімічне забруднення
Пандемії нових захворювань
Нездатність зрозуміти ризики, їхнє заперечення і дезінформація
Комісія з майбутнього людства – це організація, яка складається з учених і громадських діячів, які розглядають глобальні загрози, включаючи екологічний колапс, скорочення продовольчих ресурсів і війни. Доповідь, представлена комісією, стала результатом першого круглого столу, який відбувся минулого місяця. Голова комісії Джон Хьюсон стверджує, що пандемія коронавірусу призвела до того, що інші глобальні загрози виявилися в центрі уваги і показала, наскільки "вразливі і непідготовлені" суспільства.
"До нинішнього моменту у жодного уряду світу не було плану щодо запобігання цих ризиків, з розгляду їх як єдиної системи, і пошуку найкращих і найбезпечніших шляхів їхнього вирішення. Ця непідготовленість означає, що людство буде потрапляти в засідку непередбачуваних криз", - заявив Хьюсон.
"Те, що людство буде робити з цими 10 загрозами існуванню в найближчі кілька років, визначить те, чекає на нинішнє і майбутні покоління безпечне, стійке і процвітаюче майбутнє або перспектива колапсу або навіть зникнення. Це вибір, який ми повинні зробити спільно", - додав він.
Автори доповіді стверджують, що кожну проблему можна вирішити спільними діями спільнот, а також пропонують деякі шляхи їхнього вирішення. Серед них – заборона ядерної зброї, зниження викидів щонайменше на 50% до 2030 року, заборона на розробку нових проєктів у сфері викопного палива, універсальні закони, які захищають природу і види, що знаходяться під загрозою зникнення, перехід до відновлюваної продовольчої системі.
Підписуйтесь на наш Telegram-канал з новинами технологій та культури.
Вчені стверджують також, що пандемія коронавірусу дозволяє "переосмислити суспільство" і те, яким чином людство впливає на планету. Автори доповіді впевнені, що необхідно перейти до створення суспільства, яке орієнтується на природне середовище і екологічну безпеку, а не на економічне зростання, як головний показник успіху.
Доктор Арнагретта Хантер, співробітник Австралійського національного університету і член Комісії, додала, що незважаючи на те, що доповідь здається "похмурою", в ній все ж є і промінь надії. "Ми можемо все змінити, якщо виведемо правильних людей вперед, транслюючи правильні повідомлення, якщо ми чітко усвідомимо природу і причини загроз, розробимо комплексні рішення і будемо вживати своєчасні заходи щодо їхнього усунення", - вважає вона.


Раніше засновник Telegram Павло Дуров заявив про те, що пандемія коронавірусу є загрозою для людського виду і після її закінчення світ не буде колишнім. Він закликав людей використовувати час самоізоляції для створення "кращої версії себе".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



