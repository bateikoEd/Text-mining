В The Last of Us дія розгортається в постапокаліптичному світі через 20 років після пандемії, викликаної небезпечним грибком.

Названа нова дата виходу продовження гри The Last of Us. Sony повідомила, що сіквел вийде на PlayStation 19 червня. Релиз перенесено на три тижні через коронавірус, передає керівник SIE Worldwide Studios Хермен Хюлст в блозі PlayStation.
Через місяць після релізу The Last of Us: Part 2, 17 липня, вийде гра Ghost of Tsushima.
"Я хочу особисто привітати та подякувати командам з Naughty Dog і Sucker Punch Productions за їх досягнення, так як ми знаємо, що в цих умовах було нелегко дістатися фіналу. Обидві команди старанно працювали, щоб забезпечити ігровий досвід світового класу. Ми з нетерпінням чекаємо на вашу реакцію, коли проекти вийдуть", — пише Хюлст.
Спершу датою релізу було зазначено 29 травня. Вихід гри перенесли через пандемію коронавірусу, тому що вона призвела до логістичних складнощів із відвантаженням гри на фізичних носіях.
Нагадаємо, перша частина The Last of Us вийшла в 2013 році. Гра отримала загальне схвалення критиків і гравців, пізніше багато хто називав її одним з кращих проектів 2010-х років.


Як вже повідомлялося, студія Sony вирішила перенести вихід сиквела фільму "Веном" на наступний рік і оголосила назву нової картини. "Веном: Так почнеться різанина" вийде на екрани 25 червня 2021 року, а не 2 жовтня 2020 року, як планувалося.
Відзначається, що тепер "Веном" посів місце, на якому раніше знаходився "Бетмен" з Робертом Паттінсоном. Раніше стало відомо про те, що фільм Warner Bros. перенесли на 1 жовтня 2021.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



