Вони не могли вирости до таких розмірів без злиття з меншими сусідками.

Вчені з австралійського дослідницького центру ARC Centre of Excellence for All Sky Astrophysic заявили про те, що їм вдалося розгадати загадку того, як з'являлися гігантські древні галактики. Їхні спостереження, а також проведене моделювання показало, що вони не могли з'явитися без злиття з меншими сусідками, повідомляє "Популярная механика".
Наголошується, що діаметр Чумацького Шляху складає 100 тисяч світлових років. Але існують галактики, які простягаються на мільйони світлових років, і досі вчені не можуть з точністю сказати, як вони утворилися. Багато з них з'явилися всього через сотні мільйонів років після Великого вибуху.
У ході нового дослідження вчені спробували пояснити механізм формування подібних галактик. Вони об'єднали дані спостережень дослідницької місії MOSAL з чисельним моделюванням руху міжзоряного газу в галактиках. Щоб провести розрахунки, знадобилися обчислювальні потужності відразу декількох суперкомп'ютерів світу.
Проведене моделювання показало, що гігантські галактики, які розташовуються близько до Чумацькому Шляху, знаходяться в "безладі". Внутрішні об'єкти в них рухаються в різні сторони. На думку вчених, деяка частка зірок і скупчень у них були захоплені з сусідніх галактик менших розмірів. А ось далекі галактики показали менше відмінностей у внутрішніх рухах матерії.
"Моделювання показало, що у більш молодих галактик було менше часу для злиття з іншими. Це дає чітке уявлення про те, що відбувається на важливому етапі їхньої еволюції", - заявив провідний автор дослідження Аншу Гупта.
Підписуйтесь на наш Telegram-канал з новинами технологій та культури.


Раніше вчені за допомогою телескопа "Хаббл" визначили, що галактика Собмреро в минулому злилася зі своєю великою сусідкою. Про це свідчить велика кількість зірок з високим вмістом металів у її гало.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



