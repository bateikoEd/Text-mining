Земноводне мешкало на континенті 40 мільйонів років тому.

Шведським палеонтологам вперше вдалося виявити в Антарктиді останки жаби, яка мешкала тут 40 мільйонів років тому. Як повідомляє Science News, сучасні схожі земноводні живуть в Андах на території Чилі, що свідчить про те, що в минулому клімат Антарктиди був значно теплішим.
Фрагмент кульшового суглоба і черепа жаби був знайдений у покладах віком 40 мільйонів років на острові Сеймур. Раніше дослідникам вже вдавалося знаходити свідчення того, що 200 мільйонів років тому на континенті жили гігантські амфібії, але останки жаб, схожих на сучасних, були знайдені вперше.
Проведений аналіз показав, що вона належала до родини Calyptocephalellidae, представники якого нині мешкають у Південній Америці. Вони живуть у теплому і вологому кліматі, який, швидше за все, був характерний для Антарктиди в далекому минулому.
Знахідка дозволяє зрозуміти, наскільки швидко Антарктида перейшла від теплого до холодного клімату. Вона швидко змерзла після розпаду Австралії та Південної Америки, які колись були частиною суперконтиненту Гондвана. Деякі дані свідчать про те, що Антарктида повністю замерзла ще 34 мільйони років тому, до повного відділення від решти південних континентів.
"Питання в тому, наскільки холодно було і хто жив на континенті, коли ці крижані щити почали формуватися. Ця жаба є ще одним свідченням того, що в той час, принаймні, на півострові, середовище існування все ще підходило для холоднокровних тварин, таких як рептилії і амфібії", — говорить співавтор дослідження Томас Мерс, палеонтолог в Шведському музеї природної історії в Стокгольмі.
Підписуйтесь на наш Telegram-канал з новинами технологій та культури.


Раніше вчені з Нанкинського інституту геології і палеонтології виявили в зразках бурштина, знайдених на півночі М'янми, дивну істоту, що нагадує павука з довгим хвостом.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



