Пілотований космічний корабель приземлився в Казахстані.

Три члени екіпажу МКС успішно повернулися на Землю. Як повідомляє NASA, на борту пілотованого космічного корабля "Союз МС-15" перебували астронавти агентства Джессіка Меїр і Ендрю Морган, а також космонавт "Роскосмосу" Олег Скрипочка.
"Союз" відокремився від станції в 4:53 за Києвом і приземлився в Казахстані о 8:16.
Морган пробув на станції 272 дні, за цей час він встиг 4352 рази облетіти навколо Землі. Спостереження за астронавтом допоможе дослідникам краще зрозуміти, як тіло людини реагує на тривале перебування в космосі. Крім того, Морган здійснив сім космічних прогулянок, провівши у відкритому космосі 45 годин і 48 хвилин.
Меїр і Скрипочка провели на борту МКС 205 днів, за цей час вони облетіли Землю 3280 разів. Меїр брала участь у першій космічній прогулянці, в якій брали участь тільки жінки. Вона провела у відкритому космосі 23 години 44 хвилини.
Після приземлення в Казахстані Меїр і Морган на спеціальному літаку вирушили в США, а Скрипочка – на обсервацію у профілакторій. Як повідомляє "Роскосмос", зустріч космонавта з сім'єю відбудеться у відповідності з вимогами і правилами, які діють в Московській області.
Підписуйтесь на наш Telegram-канал з новинами технологій та культури.


9 квітня на МКС прибув новий екіпаж. На борту пілотованого космічного корабля космонавти знаходилися космонавти "Роскосмосу" Анатолій Іванишин та Іван Вагнер, а також астронавт NASA Крістофер Кессіді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



