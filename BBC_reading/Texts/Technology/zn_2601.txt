Робота над чипом все ще перебуває на стадії тестування.

Американські вчені розробили мікрочип, який при імплантації дозволяє паралізованій людині рухатися та знову відчувати. Найсучасніший мозковий імплантат - це надія на боротьбу з паралічем, пише в четвер польська газета Rzeczpospoilita.
Наголошується, що такий чип може стати проривом в медицині, проте поки робота над ним все ще перебуває на стадії тестування, хоча результати дуже багатообіцяльні.
Ян Буркхарт отримав травму спинного мозку десять років тому, що призвело до часткового паралічу. Вчені з некомерційної неурядової організації Battelle відновили його моторну функцію і почуття дотику з допомогою нових технологій. І все завдяки імплантації чіпа BCI (мозок-комп'ютер-інтерфейс).
Завдяки мікрокомп'ютеру в мозку вдалося обійти спинний мозок, щоб поєднати основну моторну кору з руками пацієнта.
На практиці це схоже на порт на задній частині черепа. Він посилає сигнали на комп'ютер спеціальне програмне забезпечення декодує їх і ділить на сигнали, які відповідають за рух та дотик відповідно. Потім сигнали направляються в електродну гільзу, в яку загорнута рука.
Як зазначає керівник дослідження Патрік Ганзер, завдяки BCI паралізований пацієнт зміг зіграти в Guitar Hero та натиснути кнопки на контролері консолі.


Раніше повідомлялося про те, що вчені запропонували лікувати рак за допомогою осиного отрути. Вчені виявили молекулу, яка має протиракові властивості, у складі отрути особливого підвиду ос, Polybia paulista, батьківщиною яких є Бразилія. МР1 атакує ракові клітини, не ушкоджуючи при цьому здорові, а зосереджуючи увагу на аномальному поширенні ліпідів у ракових клітинах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



