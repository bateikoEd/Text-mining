Два метеора згоріли в атмосфері планети за одну годину.

Міжнародна метеорна організація заявила про те, що над Європою в ніч з 1 на 2 квітня пролетіло відразу три боліда за короткий час – три години. Причому, два з них – за одну годину, повідомляє N+1.
За день в атмосферу Землі потрапляє від п'яти до 300 тонн космічного пилу. Частинки, які згорають у верхніх шарах атмосфери і залишають за собою видимий слід, називають метеорами. Дуже яскраві метеори (боліди) виникають тоді, коли в атмосферу потрапляє тіло метрових і більше розмірів, тоді спалах від нього може бути більш яскравим, ніж Венера. Як правило, такі метеори – поодиноке явище.
Тепер же відразу три боліда пролетіли над Європою за короткий час. Два з них потрапили в об'єктив камери проекту CAMS NASA, яка знаходиться в бельгійському місті Графонтен. Вони також були зафіксовані камерами мережі FRIPON, яка об'єднує понад 100 камер повного неба і приймачів сигналу на території Франції, Бельгії та Іспанії. Перший метеор пролетів о 22:57 за Гринвічем, його спостерігали чотири станції мережі, другий — о 23:33, він був зображений на трьох камерах. Обробивши дані цих станцій, FRIPON вирахувала траєкторії обох метеороидов. Вони виглядають як практично паралельні лінії. Обидва метеора також зафіксувала станція BRAMS.
Третій болід помітили через дві години після цих спалахів. О 01:52 2 квітня його зафіксували камери повного неба в місті Сейсдорф на півдні Німеччини та в обсерваторії Габерг в Австрії.
Підписуйтесь на наш Telegram-канал з новинами технологій та культури.


У середині лютого 2013 року жителі багатьох регіонів Уралу спостерігали болід — вогненну кулю з хвостом, чий політ завершився яскравим спалахом і вибухом. Маса космічного тіла до вибуху, за оцінками вчених, становила близько 10 тисяч тонн, розмір - близько 17 метрів. За результатами аналізу фрагментів було встановлено, що челябінський метеорит відноситься до класу звичайних хондритів.
На думку дослідників, вік метеорита приблизно дорівнює віку Сонячної системи. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



