Вчених здивував незвичний склад "гості" з міжзоряного простору.

Дві групи вчених проаналізували дані, зібрані під час спостережень за міжзоряною кометою Борисова, яку вперше помітили у вересні, і знайшли щось незвичайне в хімічному складі її коми. Як повідомляє New Scientist, він свідчить про те, що комета утворилася в холодній і темній зоряній системі.
Об'єкт пройшов на мінімальній відстані від Землі в грудні і січні. Тоді астрономи з усієї планети зосередили свою увагу на об'єкті, намагаючись краще зрозуміти його походження. Дві групи вчених, одна під керівництвом Мартіна Кордінера з Центру космічних польотів імені Годдарда, а друга – під керівництвом Денніса Бодевіца з Обернського університету, спостерігали за кометою за допомогою телескопів ALMA та "Хаббл".
Обидві групи проаналізували хімічний склад коми комети – хмари газу, що утворюється навколо об'єкта, коли його нагріває тепло від зірки. У більшості комет з Сонячної системи до складу коми входить вода, в кометі ж Борисова переважає монооксид вуглецю.
"Було шоком переглянути дані і побачити монооксид вуглецю. Вона виглядає як звичайна комета, але у неї є ці дивні хімічні підписи", - прокоментував результати Кордінер. Отримані результати свідчать про те, що комета Борисова сформувалася в системі, яка не схожа на нашу.
"Лід з монооксиду вуглецю зникає дуже легко, якщо його нагріти. Тому ми думаємо, що комета Борисова сформувалася в системі, набагато більш холодній, ніж наша. Вона схожа на сніговика з холодного і темного місця", - додав Бодевиц.
Вчені підкреслюють, що чим більше міжзоряних об'єктів вдається відкрити вченим, тим більше ми дізнаємося про віддалені зоряні системи
Підписуйтесь на наш Telegram-канал з новинами технологій та культури.


Раніше вчені за допомогою телескопа "Хаббл" підтвердили, що ядро комети Борисова почало руйнуватися. Руйнування ядра помітно на знімках об'єкта, які були зроблені 28 і 30 березня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



