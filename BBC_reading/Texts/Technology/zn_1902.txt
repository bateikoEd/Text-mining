Нездатність влади комунікувати з людьми сприяє поширенню здогадок і чуток.

Теорії змов і конспірологічні теми стали особливо активно розвиватися на тлі поширення чуток і припущень про COVID-19 у світі. Про причини сплеску конспірології розмірковує автор ZN.UA Сергій Корсунський у статті "Цікава конспірологія".
Як пише автор, конспірологія виникає там, де немає чітких відповідей на головні питання, а "меседжі, роз'яснення і рекомендації, які виходять з офіційних джерел, часто-густо неадекватні, суперечливі, неповні і необгрунтовані".
"Невміння або небажання офіційних комунікаторів від влади дати чітку відповідь (навіть якщо вона звучить "ми поки не знаємо") на три головних питання критичного аналізу що, як і чому сталося. В результаті багата фантазія тих, хто вважає, що за всім у світі стоїть вигода і гроші, хто вірить в "світовий уряд" і всемогутність електромагнітного випромінювання малої потужності, в поєднанні з готовністю навіть колись авторитетних ЗМІ рознести будь-які версії по світу, породжують темряву теорій змови когось проти всіх".
В нинішній ситуації, як пише автор статті, проситься на світ конспірологічна теорія про настання ери "медичної диктатури", коли щороку від кожного з нас будуть вимагати вакцинації проти чергового штаму коронавірусу (або від будь-якої іншої інфекції), носіння біопаспортів, які перевірятимуть на кордонах.
"Можна тільки уявити, скільки зароблять виробники цих вакцин, якщо ці вакцини знадобляться на кожну сезонну варіацію SARS-CoV-2. А якщо хтось забезпечує жорсткий карантин, викликаючи реально критичне падіння економіки, а хтось при цьому активно працює, скуповуючи активи і перетворюючи повітря в гроші, то напевно не одна конспірологічна теорія ще з'явиться на світ. Все точно, як з цінами на нафту — якщо хтось опускає їх вперше в історії в глибокий мінус, значить це комусь потрібно. Може, вони і за коронавірус у відповіді?", - припускає автор.
За його словами, влада повинна вести діалог з населенням, а не відмовчуватися, "прикриваючи власну некомпетентність драконівськими заходами".
"Скільки ще має пройти часу, щоб рішенням президента або уряду в країні нарешті було створено експертну раду провідних вірусологів та інфекціоністів, які на основі аналізу всіх наявних строго наукових та підтверджених даних сформулювали б рекомендації, які і стали б основою для обґрунтованих рішень? І цим людям потрібно гарантувати можливість дати професійну оцінку ситуації, без політичного впливу. І добре заплатити за роботу. Зробіть це прозоро і зрозуміло для третьокласника — і ніякої конспірології не виникне", - підсумовує автор.


Детальніше про те, чому з кожним днем в паралельній реальності, що складається з великої трійки YouTube, Facebook і Twitter зростає число альтернативних теорій, що відкидають коронавірусний мейнстрім урядів і міжнародних організацій, і що продукує все нові теорії змови, читайте в статті Сергія Корсунського "Цікава конспірологія" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



