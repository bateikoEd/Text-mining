Максимальна сума кредиту зросте з 1,5 млн грн до 2 млн грн.

Кабмін запланував збільшення максимальної суми програми "Доступні кредити 5-7-9%", яка створена для розвитку бізнесу в Україні, з 1,5 млн грн до 2 млн грн. Також буде переглянута процентна політика за кредитами. Про це повідомляє прес-служба Мінфіну.
Серед надання нових можливостей підприємцям передбачається:
1) збільшення максимальної суми кредиту з 1,5 млн грн до 2 млн грн;
2) розширенн інвестиційних цілей, на які можуть бути надані кредити за порядком:
- придбання нежитлової нерухомості без права передачі такої нерухомості в платне або безоплатне користування третім особам;
- придбання обʼєктів права інтелектуальної власності за договорами комерційної концесії (франчайзинга), повʼязаних із реалізацією субʼєктом підприємництва інвестиційного проєкту;
- поповнення обігових коштів суб'єктів підприємництва у розмірі не більше 25% від загальної вартості інвестиційного проєкту, що фінансується за рахунок кредитних коштів;
3) перегляд розрахунку процентної ставки за кредитом;
4) збільшення до 35% рівня максимальної суми сплати за гарантією Фонду розвитку підприємництва з відповідним збільшенням допустимого рівня частки проблемної заборгованості за кредитами, наданими новоствореним суб'єктам підприємництва, до 25%;
У рамках заходів, покликаних запобігти поширенню коронавірусу, Кабмін, зокрема, встановлює термін, до якого суб'єкти підприємництва можуть звернутися за державною підтримкою на антикризові заходи, до 1 вересня 2020 року.
Також встановлюється максимальна сума кредиту: 
- до 3 млн грн для субʼєктів підприємництва, які здійснюють господарську діяльність з виробництва лікарських засобів та/або медичних виробів та/або медичного обладнання;
- до 1 млн грн гривень, якщо кредит надається на фінансування оборотного капіталу суб'єкта підприємництва у визначених випадках;
Станом на 16 березня було подано 14416 заявок на участь у програмі "Доступні кредити "5-7-9%" на загальну суму 9,5 млрд грн. 


Повідомлялося, що пільгова програма для бізнесу не працює для нових підприємств. У трьох державних банках, яких залучили до видачі державних кредитів з пільговою системою "Доступні кредити 5-7-9%", - Приватбанк, Ощадбанк, Укргазбанк, - поки не видають кредитів для бізнесу, який зареєстровано менше ніж 12 місяців тому.
Нагадаємо, що за даною програмою передбачено виділення в цьому році кредитів на загальну суму 2 млрд грн для більш ніж 50 тис кредитів.
Про деталі роботи програми пільгового кредитування читайте на сайті ZN.UA в статті Олени Коробкової "Створюй вдома".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



