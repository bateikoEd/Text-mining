Копирайт изображения
RICHARD SOWRY/KRUGER NATIONAL PARK
Кількість заражень коронавірусом у світі перевищила 2,1 млн людей. Всього померли понад 144 тис. людей, видужали - понад пів мільйона.
Лідером за кількістю виявлених випадків залишається США - понад 670 тис. випадків.
Далі йдуть Італія (185 тис.), Іспанія (майже 170 тис.) та Франція (147 тис.).
Закриті Штати Америки і рейси-привиди: скільки втрачає туризм через коронавірус
Коронавірус: як правильно ізолюватися
Так само зберігає лідерство за кількістю загиблих Італія. Від коронавірусу тут померли вже понад 22 тис. людей.
В Іспанії ця цифра складає - 19,3 тис., у Франції - майже 18 тис.
Китайська економіка летить вниз та тягне з собою весь світ
Копирайт изображения
GETTY IMAGES
Вперше за десятки років ВВП Китаю не виріс, а впав, причому суттєво. В першому кварталі 2020 року падіння склало 6,8%.
Причина падіння - суворий карантин, який влада запроваджувала через коронавірус. Тоді друга економіка світу фактично зупинилася.
Попри те, що карантин в Китаї поступово згортають, колишнє стрімке зростання не відновиться, прогнозують експерти.
По-перше, певні обмеження ще продовжують діяти і позначаються на продуктивності праці, по-друге - продовжить падати попит на китайський експорт у світі, де пандемія в розпалі.
Найбільше, на що можуть розраховувати китайці, - це зростання на рівні 2,5% до кінця року, але це все одно буде найнижчий показник за останні 30 років.
Такий обвал другої економіки світу та потужного експортера загрожує усім країнам, а особливо слабким економікам країн, що розвиваються, зазначають фахівці.
Трамп запускає економіку США
Попри те, що США залишаються лідером за кількістю виявлених випадків коронавірусу та лідером за швидкістю поширення хвороби, президент США Дональд Трамп має намір відновити економіку країни в найближчі місяці.
План, який Трамп назвав "Знову відкриваємо Америку", буде впроваджувати поетапно, разом з ослабленням карантину.
За його словами, деякі штати можуть згортати обмеження вже в квітні.
Втім, це навряд чи стосується Нью-Йорка - штату, що найбільше потерпає від коронавірусу. Місцевий губернатор вже оголосив, що режим суворого карантину тут триватиме щонайменше до 15 травня.
Неслухняна Іванка Трамп
У США розгорівся скандал через доньку та радницю президента - Іванку Трамп. Вона разом з чоловіком та трьома дітьми поїхала минулого тижня з Вашингтона до Нью-Джерсі.
І це в той час, як ці штати перебувають на суворому карантині з приписом "залишатись вдома".
У Білому домі рішення Іванки Трамп захистили.
"Вона вирішила провести відпустку приватно з родиною", - зазначили в Білому домі.
Та наголосили, що вона вирушила у місце більш усамітнене ніж те, де вона проживала у Вашингтоні.
Леви на дорогах
Копирайт изображения
RICHARD SOWRY/KRUGER NATIONAL PARK
Леви у південноафриканському Національному парку Крюгера, схоже, помітили відсутність людей через карантин.
У середу місцевий рейнджер, що патрулював околиці, побачив цілий прайд посеред дороги, якою зазвичай пересуваються туристи.
Як правило, хижаків тут бачили лише рейнджери, і то вночі.
Парк зачинили для відвідувачів ще 25 березня.
Хочете отримувати найважливіші новини в месенджер? Підписуйтеся на наш Telegram або Viber!
