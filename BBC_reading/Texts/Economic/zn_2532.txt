Справа Суркісів – ключова з тих, які стосуються Приватбанку

Велика палата Верховного суду перенесла розгляд позову сім'ї Суркісів проти Національного банку України з 18 травня на 15 червня. Про це повідомляє пресслужба Верховного суду.
В НБУ повідомили, що дізналися про перенесення засідання від секретаря суду.
Як відомо, Суркіси намагаються довести те, що вони не пов'язані з колишніми власниками Приватбанку, через що їхні гроші можуть конвертувати в капітал структури за системою bail-in.
Зазначається, що всього за рахунок bail-in разом з капіталом сім'ї Суркісів у Приватбанк потрапили гроші й інших пов'язаних з структурою осіб, загальна сума яких становить 29,4 млрд гривень.
Справа Суркісів – ключова з тих, які стосуються Приватбанку, оскільки від неї залежить оскарження націоналізації банку.
 

Нагадаємо, що суть слухання в тому, що сім'я Суркісів хоче оскаржити свій статус пов'язаних осіб з колишніми бенефіціарами банку і повернути собі 1 мільярд гриень, конвертованих в капітал банку в ході його націоналізації державою. Справа набула такого розголосу завдяки тому, що на рішення Великої палати будуть спиратися інші пов'язані особи та сума коштів, які доведеться повернути банку може досягти 30 млрд грн. Крім того, це рішення розморозити розгляд справи про визнання націоналізації Приватбанку незаконної у Шостому апеляційному суді Києва.
Як писало ZN.UA, є мільйон причин, чому Приватбанк не можна повертати колишнім власникам, але головна одна — це буде визнання повної неспроможності української держави і чинної влади. Детальніше про це читайте в статті Юлії Самаєвої  "Великий куш у Верховному суді ".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



