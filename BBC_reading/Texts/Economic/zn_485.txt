Замість архітектурно-будівельної  інспекції буде створено сервісну службу містобудування.

Набули чинності постанови Кабінету міністрів України про ліквідацію Державної архітектурно-будівельної інспекції (ДАБІ) та створення замість неї Сервісної служби містобудування (Держсервісбуд).
"Основними завданнями новоствореної структури є надання (отримання, реєстрація), відмова у видачі чи анулювання (скасування) документів, що дають право на виконання підготовчих та будівельних робіт, прийняття в експлуатацію закінчених будівництвом об'єктів", - пояснили у Міністерстві розвитку громад та територій.
Окрім Держсервісбуду, постановою №219 створені ще два органи виконавчої влади: Інспекція містобудування й Агентство з технічного регулювання у містобудуванні. Ці органи реалізовуватимуть державну політику у сфері містобудування, а саме здійснюватимуть архітектурно-будівельний контроль і нагляд та технічне регулювання.
Діяльність новостворених структур координується урядом через Мінрегіон.


Нагадаємо, 13 березня Кабмін прийняв постанови №№ 218 та 219, що ліквідовують ДАБІ та створюють замість неї нові центральні органи виконавчої влади у сфері містобудування.
Під час позачергового засідання міністр розвитку громад та територій Олексій Чернишов наголосив, що ліквідація ДАБІ – перший крок у реформі містобудування.
А колишній прем'єр-міністр Олексій Гончарук назвав архітектурно-будівельну інспекцію розсадником "схематозів". Тіньовий ринок посередницьких послуг в Україні під час видачі ліцензій на будівництво оцінюють у близько 100 млн гривень на рік.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



