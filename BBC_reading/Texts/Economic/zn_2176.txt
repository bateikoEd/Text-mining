Статутні капітали "Енергоатому" і "Укргідроенерго" докапіталізують на суму заборгованості, що підлягає погашенню ДП "Енергоринок".

Верховна Рада прийняла за основу законопроєкт "Про заходи, спрямовані на погашення заборгованості, що утворилася на оптовому ринку електричної енергії". За проголосували 258 депутатів.
Проєкт закону № 2386 запроваджує механізми погашення заборгованості щодо ДП "Енергоринок". Зокрема, докапіталізацію НАЕК "Енергоатом" і ПрАТ "Укргідроенерго" за рахунок випуску облігацій внутрішньої державної позики.
До переходу на нову модель ринку електричної енергії ДП "Енергоринок" викуповував всю вироблену в країні електричну енергію і продавав постачальникам і енергозбутовій компанії для постачання кінцевим споживачам. І мав на кінець 2019 року дебіторську заборгованість у розмірі 31 млрд гривень і кредиторську – 28 млрд.
Статутний капітал "Енергоатому" і "Укргідроенерго" збільшать на суму заборгованості, що підлягає погашенню "Енергоринком". Після збільшення капіталу кредиторська заборгованість ДП буде списана з нього у відповідному розмірі.
Проєктом закону також встановлюється цільова надбавка до тарифу на розподіл електроенергії локальними мережами. Проєкт сприятиме встановленню доступних тарифів для населення і стабільному функціонуванню енергосистеми.


Нагадаємо, Україна з 1 липня 2019 року запускає оптовий ринок електроенергії, що передбачено законом "Про ринок електроенергії". Докладніше про перспективи ринку читайте у статті Алли Єрьоменко "Енергоринок "на ручнику"" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



