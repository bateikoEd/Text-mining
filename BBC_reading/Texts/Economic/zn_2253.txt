Наголошується, що потреба малозабезпечених у соціальній допомозі зросла під час пандемії.

З метою розширення та вдосконалення соціальної допомоги сім'ям з низьким рівнем доходу, потреба в якій зросла за пандемії коронавірусу, Рада директорів Світового банку затвердила Україні додаткове фінансування в розмірі $ 150 млн у рамках проекту "Модернізація системи соціальної підтримки населення України", передає "Інтерфакс-Україна".
Наголошується, що малозабезпеченим буде надано допомогу шляхом прискорення соціальних виплат і підвищення їх адресності.
"Тисячі українських сімей вже мають труднощі з оплатою комунальних послуг через втрату доходів. Пенсіонери не можуть дозволити собі купувати навіть найнеобхідніші ліки та продукти харчування через зростання цін", - коментує в. о. директора Світового банку у справах Білорусі, Молдови та України Алекса Кремера.
Крім того, додаткове фінансування буде також спрямовано на надання грантів на відкриття малого бізнесу, використовуючи досвід відомого в Україні проекту "Рука допомоги".
"В рамках додаткового фінансування $ 50 млн будуть спрямовані на заходи по боротьбі з поширенням пандемії COVID-19. Ці кошти допоможуть збільшити розмір і прискорити виплату допомоги в рамках програми державної соціальної допомоги малозабезпеченим сім'ям та програми житлових субсидій. Одноразові виплати будуть також надаватися літнім людям та одержувачам соціальної допомоги у зв'язку з інвалідністю", - йдеться в повідомленні.


Раніше Рада директорів Світового банку затвердила виділення додаткового фінансування для України у розмірі $ 135 млн. Гроші виділять у рамках проекту "Поліпшення охорони здоров'я на службі у людей", вони будуть направлені на підтримку української медицини в боротьбі з епідемією коронавірусної інфекції.
В рамках проекту СБ також буде надаватися підтримка загального фонду держбюджету для забезпечення потреб українців у медичних послугах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



