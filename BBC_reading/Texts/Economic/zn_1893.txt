З початку року вартість газу для населення впала на 38%.

Кабінет міністрів на засіданні 24 квітня продовжив покладання спеціальних зобов'язань (ПСО) на ринку природного газу після 1 травня 2020 року. Відповідну постанову уряду від 24 квітня 2020 р. № 303 оприлюднено на Урядовому порталі.
Таким чином, "Нафтогаз України" до 1 липня 2020 року поставлятиме газ на умовах ПСО постачальникам природного газу для потреб побутових споживачів і релігійних організацій.
Крім того, "Нафтогаз України" до 1 травня 2021 року буде поставляти газ на умовах ПСО виробникам теплової енергії, що здійснюють виробництво теплової енергії для всіх категорій споживачів.


Як повідомлялося, в квітні вартість газу для населення знизилася до 2,9 гривень за кубометр без ПДВ, що на 15% менше, ніж у березні 2020 року, і на 38% менше, ніж на початок року. Глава "Нафтогазу" Андрій Коболєв спрогнозував подальше зниження цін на газ, проте вона залежатиме від вартості газу в Європі.
З січня 2020 року вартість газу для потреб населення, виробників тепла та інших захищених споживачів, яким НАК "Нафтогаз України" поставляє газ в рамках спеціальних обов'язків (ПСО), визначається за новою формулою, що враховує ціну на голландському газовому хабі (ТТF).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



