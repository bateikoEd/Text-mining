Не чіпатимуть тільки тих, хто задіяний в боротьбі з коронавірусом.

Прем'єр-міністр України Денис Шмигаль запропонував при перегляді Держбюджету на 2020 рік виплачувати лише половину зарплати тим чиновникам, як отримують більш ніж 10 мінімальних заробітних плат, тобто понад 47 тисяч гривень. За словами Шмигаля, топ-чиновники зараз мають "затягнути паски".
Про це прем'єр-міністр написав у Telegram.  Він також зазначив, що можливо на 30% зменшать розмір оплати праці й винагороди керівникам та членам наглядових рад держпідприємств та держкомпаній. Не врізатимуть зарплату тільки тим, хто безпосередньо працює в боротьбі з епідемією коронавірусу в Україні.
Раніше Денис Шмигаль повідомив про те, що попередні роботи на змінами до Держбюджерту вже завершенні. За його словами, не зважаючи на хвилювання громадян, уряд не скасовуватиме видатки на інфраструктуру, освіту та культуру.


Згідно з проєктом змін до Держбюджету-2020, які запропонував КМУ, доходи держбюджету будуть скорочені на 115 млрд грн, а витрати - збільшено на 96 млрд грн. Відповідно, дефіцит Держбюджету зросте на 200 млрд грн, або в 4 рази. Саме такі цифри представлені в матеріалах КМУ.
До того, глава уряду Денис Шмигаль під час виступу у Верховній Раді заявив про те, що Кабінет міністрів планує внести зміни до держбюджету на 2020 рік.
Національний банк розраховує погашати дефіцит держбюджету, який виріс через поширення коронавірусу, коштом Міжнародного валютного фонду (МВФ).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



