Тим, кому з різних причин допомогу не доставлять в перші п'ять днів, вона буде виплачена разом із пенсією

Нарахування пенсіонерам одноразової грошової допомоги в розмірі однієї тисячі гривень, виділених Кабінетом міністрів України, буде здійснюватись Пенсійним фондом автоматично. Про це повідомила пресслужба ПФУ в Facebook.
Виплата розпочнеться після виділення коштів з державного бюджету.
"В умовах карантину держава виділила необхідні кошти на виплату одноразової допомоги пенсіонерам в розмірі 1 000 гривень. Доплату отримають близько 10 мільйонів осіб, розмір пенсії яких не перевищує 5 000 гривень. Кошти Пенсійний фонд України нарахує автоматично, без звернень пенсіонерів", - йдеться у відео.
Зазначається, що гроші на особисті банківські картки зарахують невідкладно. Укрпошта забезпечить доставку коштів пенсіонерам додому протягом п'яти днів. Тим, кому з різних причин допомогу не доставлять в перші п'ять днів, вона буде виплачена разом із пенсією", - інформують у ПФУ.



Як повідомлялося, Пенсійний фонд України здійснив автоматичний перерахунок пенсій працюючим пенсіонерам. У результаті перерахунку було збільшено розмір пенсій для 357,1 тисячі людей. У середньому, кожен з них має отримати на 170 гривень 80 копійок більше.
Однак прийняті Верховною Радою законопроекти про протидію коронавірусу не захищають найвразливішу і бідну частину населення – пенсіонерів. Крім того, для підвищення пенсій необхідно переглянути бюджет, дохідна частина якого не виконується з грудня 2019 року.
Детальніше про прийнятий Верховною Радою законопроект про протидію коронавірусу читайте у статті Алли Котляр "За чий рахунок обід?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



