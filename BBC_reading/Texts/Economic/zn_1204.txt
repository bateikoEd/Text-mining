У бюджет-2020 внесли правки і в частині захисту прав орендарів.

Верховна Рада України підтримала зміни до держбюджету на 2020 рік (законопроект №3279-д), які дозволяють орендарям вимагати зменшення орендної плати або повністю не сплачувати її за час, протягом якого майно не могло бути використане через не залежні від нього обставини під час карантину. Відповідне доповнення до прикінцевих положень оновленого держбюджету на 2020 рік запропонував 13 квітня бюджетний комітет парламенту.
Зміни розширюють перелік обставин, за які орендар не несе відповідальності і відповідно до ч. 2 ст. 286 Господарського кодексу має право вимагати зменшення розміру орендної плати, або відповідно до ч. 4 і 6 ст. 762 Цивільного кодексу звільняється від плати за весь час, протягом якого майно не могло бути використане ним через обставини, за які він не несе відповідальності.
Зокрема, на час дії обмежувальних карантинних заходів, введених Кабміном, обставинами, за які не несе відповідальності орендар, визначаються також заходи, вжиті органами влади, якими забороняються певні види господарської діяльності з використання орендованого майна, або заходи, які забороняють доступ до такого майна третіх осіб.


Як повідомлялося, через карантин в Україні 18% підприємців передбачають закриття свого бізнесу. 78% вже втратили три чверті доходів. Кабмін також розглядає можливість виплати одному з батьків допомоги по догляду за дітьми у віці до 10 років у розмірі прожиткового мінімуму. Допомогу пропонують надавати ФОПам, які не мають найманих працівників і які на період карантину призупинили свій бізнес і втратили прибуток.
Детальніше про те, як змінився державний кошторис в умовах епідемії та економічного стресу читайте в статті Юлії Самаєвої "Нещадна бюджетна різанина". А також про те, як у різних країнах підтримують економіку в умовах пандемії у статті Андрія Паливоди "Лікуємо наслідки пандемії".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



