Проте "Газпром" сплатив всі заброньовані потужності.

У березні 2020 року Оператор ГТС України забезпечив транспортування 4,6 млрд куб. м природного газу в країни ЄС і Молдови, що на 18% більше, ніж у попередньому місяці, але на 2,6 млрд куб. м, або на 36% менше обсягів березня 2019 року. Про це йдеться в повідомленні компанії.
"За підсумками першого кварталу 2020 транзит газу через ГТС України склав 11,1 млрд куб. м, що на 53% менше порівняно з аналогічним періодом попереднього року", – наголошується в повідомленні.
При цьому "Газпром", згідно нової транзитної операції, повністю сплатив за перший квартал заброньовані потужності виходячи з розрахунку 65 млрд куб. м в рік (178 млн куб. на добу).

Нагадаємо, що "Нафтогаз" у січні отримав від ВАТ "Газпром" платежі на $ 578,4 млн за забезпечення трьох місяців роботи щодо транзиту природного газу.
"В січні "Нафтогаз" отримав $ 239,5 млн за транзит в грудні, а також $ 175,1 млн передоплати за січень і $ 163,8 млн за лютий. Всього $ 578,4 млн", - говорилося в повідомленні Наку.
20 грудня після тривалих переговорів Росія, Україна та Європейська Комісія погодили принципові позиції щодо продовження транзиту газу з РФ до Євросоюзу через українську газотранспортну систему, а НАК "Нафтогаз України" і російський "Газпром" досягли консенсусу щодо врегулювання взаємних претензій. Згідно з підписаним у Мінську протоколом, "Газпром" зобов'язався протягом п'яти років постачати газ до ЄС через ГТС України, а також виплатити "Нафтогазу" 3 млрд доларів у відповідності до рішення Стокгольмського арбітражу. "Нафтогаз", у свою чергу, погодився відкликати новий позов до "Газпрому" на 12,25 млрд доларів.
Детальніше про домовленості щодо газу читайте у статті Олексія Кучеренка "Новий "транзитний котракт": чия і в чому вигода?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



