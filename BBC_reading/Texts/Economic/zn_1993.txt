Водночас за програмами по боротьбі з коронавірусом Україна до Фонду не зверталася

До кінця 2020 року Міністерство фінансів України очікує два транші від Міжнародного валютного фонду на загальну суму 3,5 мільярда доларів, однак за програмами по боротьбі з коронавірусом переговорів не веде. Про це повідомив міністр фінансів Сергій Марченко на онлайн-засіданні фінансового комітету Верховної Ради, передає Інтерфакс-Україна.
"Очікуються до кінця року (це предмет дискусії, ми хочемо цю суму збільшити) 3,5 млрд дол. Йдеться про два транші - 1,75 млрд дол.і 1,75 млрд дол.", - уточнив він.
Також Марченко нагадав, що для подальшої співпраці парламенту потрібно ухвалити так званий антиколомойський закон (про удосконалення механізмів регулювання банківської діяльності (№2571-д).
Крім того, коментуючи можливість укладення домовленості щодо так званої "антиепідеміологічної" програми, міністр зазначив, що "Україна працює над структурною програмою EFF, за окремою кредитною лінією ми не зверталися".
"Тобто ми вважаємо, що за структурною програмою можемо отримати всю необхідну допомогу", - сказав Марченко.


У першому читанні проект "антиколомойського" закону депутати ухвалили 30 березня. Вже до другого читання парламентарі зареєстрували рекордні для Верховної Ради 16 тисяч правок.
Для того, щоб скоротити терміни розгляду законопроекту у другому читанні Рада також проголосувала за зміни до регламенту.
"Антиколомойський" законопроект передбачає заборону на повернення колишнім власникам націоналізованих банків. Від ухвалення документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокризис" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



