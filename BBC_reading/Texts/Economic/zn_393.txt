Заборона на діяльність під час карантину не поширюється на с/г підприємства, ветеринарні клініки та зоомагазини.

Кабінет міністрів дозволив нерегулярні перевезення пасажирів орендованим автотранспортом на підприємства. Про це повідомив заступник міністра розвитку економіки, торгівлі та сільського господарства Тарас Висоцький Facebook.
"Знімаються обмеження на пасажирські перевезення, які здійснюються з метою забезпечення суб'єктами господарювання власних виробничих потреб (за умови забезпечення водіїв та пасажирів на час таких перевезень засобами індивідуального захисту, а також за умови дотримання відповідних санітарних і протиепідемічних заходів)", — написав Висоцький.
Також він повідомив, що на засіданні уряду були прийняті рішення, необхідні для стабільного функціонування підприємств, які важливі з точки зору забезпечення продовольчої, економічної, стабільності держави (підприємств харчової промисловості тощо), а також для зниження ризиків та загрози поширення інфекційних хвороб серед с/г тварин.
Заборона на діяльність під час карантину не поширюється на:
оптову торгівлю харчовими продуктами;
продаж насіння і садівного матеріалу;
продаж пестицидів, добрив, агрохімікатів;
продаж кормів для тварин;
діяльність медичної і ветеринарної практики;
продаж ветеринарних препаратів.
Крім того, уряд дозволив перевозити не 10 пасажирів в салоні в громадському транспорті, а 50% від сидячих місць, при цьому повинен дотримуватися масковий режим.


Також повідомлялося про те, що в Україні до 24 квітня введений режим надзвичайної ситуації. 27 березня Кабмін видав розпорядження закрити будь-яке пасажирське сполучення за межами країни, визнавши той факт, що єдиним джерелом потрапляння коронавірусу в Україну є приїжджі з-за кордону українці, яких за останні 10 днів повернулося більше 100 тисяч.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



