Переговори про купівлю препарату ведуться з Індією.

Україна веде переговори про постачання препаратів з діючою речовиною гідроксихлорохін, які показані, зокрема, при лікуванні малярії, але вони продемонстрували ефективність при лікуванні COVID-19, повідомив глава комітету Верховної Ради з питань здоров'я нації, медичної допомоги і медстрахування Михайло Радуцький.
"Є такий препарат гідроксихлорохін, який показаний до лікування малярії, ревматоїдного артриту і деяких дерматологічних захворювань. Клінічні випробування ефективності лікування ним Covid-19 відсутні, проте в США, Європі і Китаї проводяться відповідні клінічні дослідження. Закон, який ми плануємо прийняти, дозволить застосовувати цей препарат для лікування коронавірусної інфекції. Сьогодні ми шукаємо цей препарат по світу, країни заборонили його експорт, вважають його стратегічним", - сказав він в інтерв'ю агентству "Інтерфакс-Україна".
Радуцький зазначив, що переговори про закупівлю препарату ведуться, зокрема з Індією.


Зазначимо, на сьогодні в Україні відсутній єдиний державний протокол для лікування хворих коронавірусною інфекцією. У Раді зареєстрований законопроект, яким пропонується затвердити план лікування хворих на коронавірусну інфекцію на підставі застосування європейського досвіду і досвіду США.
Станом на вечір 28 березня в Україні підтверджені 356 випадків захворювання на коронавірус, в тому числі дев'ять летальних випадків. П'ять осіб одужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



