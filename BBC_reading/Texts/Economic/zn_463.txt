Попит на готівкову валюту стимулюють фізособи.  

Продаж готівкового долара Нацбанк планує на наступному тижні. Попит на готівку виріс через активності фізосіб. Про це повідомив заступник голови НБУ Олег Чурий на брифінгу в п'ятницю.
"На наступних тижнях плануємо також організувати продаж готівкового долара, щоб банки могли повністю задовольнити потреби клієнтів в іноземній валюті", - сказав Чурий.
За його словами, основний попит готівкового долара традиційно формують українські компанії, але останнім часом - фізособи.


Нагадаємо, що сьогодні, 20 березня, збільшив пропозицію по обміну безготівкового на готівковий євро до 200 млн євро, який пропонується банкам через аукціон. Хоча днем раніше було продано близько 26 млн євро при пропозиції НБУ в 100 млн євро.
В Україні зберігається дефіцит готівкової валюти, який сформувався на тлі паніки через коронавірус, введеного в країні карантину, а також припинення авіасполучення між країнами.
Раніше Альфа-Банк призупинив на невизначений час продаж готівкової валюти і видачі доларів з клієнтських рахунків. У банку при цьому заявили, що на ринку має місце дефіцит готівкових доларів і євро. Приватбанк перевів всі валютообмінні операції в онлайн режим на час припинення міжнародного авіасполучення.
НБУ 17 повідомив, що регулятор і українські банки налагоджують альтернативну систему доставки готівкової іноземної валюти в Україну, попит на яку зріс за останні кілька днів.
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



