"У деяких частинах світу вода стала ціннішою за нафту".

Президент США Дональд Трам заявив, що Америка разом з Росією та Саудівською Аравією буде вирішувати проблему обвалу цін на нафтовому ринку. Про це повідомляє "Кореспондент".
""Я говорив з президентом Путіним про це, я також говорив з наслідним принцом Саудівської Аравії про це. (...) Ми будемо займатися цим всі разом і подивимося, що можна зробити. Обидві країни (Росія та Саудівська Аравія - ред.) обговорюють це, і я приєднаюся до них у зручний час за необхідності ", - заявив Дональд Трамп на брифінгу.
Очільник Білого дому зазначив, що розмова з президентом РФ Володимиром Путіним стосувалася й питань торгівлі та протидії коронавірусу, але основною темою було саме питання нафти. Трамп пояснив, що незважаючи на те, що низькі ціни на нафту є позитивним моментом для споживачів, вони, водночас, можуть нанести шкоди основній американській галузі – нафтовій. Зокрема, обвал цін може стати причиною скорочення тисяч робочих міст.
"Ситуація з падінням цін на нафту є безпрецедентною і нагадує стан справ в 1950-ті роки. У деяких частинах світу вода стала ціннішою за нафту", - сказав президент США.


Раніше повідомлялося, що Міністерство енергетики США в середу, 1 квітня, дозволить приватним нафтовим компаніям орендувати державні надзвичайні сховища нафти, виконуючи розпорядження президента Трампа про накопичення максимальних запасів.
Наказ Трампа про заповнення нафтових сховищ надійшов ще 13 березня. Таким чином уряд США намагається допомогти американським видобувним компаніям, які страждають від зниження цін на нафту.
Тепер видобувні компанії отримають можливість харнить нафту в урядових резервах, не продаючи її владі, що дозволить пізніше реалізувати її на світовому ринку.
Стратегічний резерв нафти може вмістити ще 77 мільйонів барелів, що приблизно відповідає чотириденної видобутку в США.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



