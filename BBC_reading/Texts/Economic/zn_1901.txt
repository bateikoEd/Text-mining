Спеціальне мито на імпорт вугілля та електроенергії вводиться з 1 травня.

Спеціальне мито в розмірі 65% на імпорт з Російської Федерації вугілля з низкою винятків набирає чинності з 1 травня. Згідно з оприлюдненою на урядовому порталі постановою №301 від 15 квітня, мито не поширюється на імпорт антрациту, бітумінозного, коксівного та іншого вугілля для використання в металургійній та коксохімічній промисловості.
Як повідомлялося, уряд 18 березня ухвалив постанову про внесення змін в постанову №624 від 17 липня 2019 року з умовою щодо доопрацювання у триденний термін), про введення з 1 квітня спецмита в розмірі 65% на імпорт з Російської Федерації електричної енергії і всіх типів вугілля за винятком антрацитового та коксівного. Відповідний документ №261 був оприлюднений лише 9 квітня й передбачав введення спецмита з 15 квітня.
При цьому, введення раніше анонсованого мита на імпорт з Росії електричної енергії, документом не передбачалося. В день, коли зазначені зміни повинні були вступити в силу, уряд вирішив внести в постанову №624 нові зміни, позначивши 1 травня датою вступу їх в силу.


Як відомо, 8 квітня НКРЕКП заборонила імпорт електроенергії з Білорусі і Росії. У березні споживання електроенергії скоротилося на 8,2% порівняно з аналогічним періодом минулого року. Падіння пов'язане з поширенням коронавірусу і скороченням виробництва.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



