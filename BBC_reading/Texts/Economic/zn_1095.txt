Як ситуація на світовому ринку нафти вплине на ціни в Україні.

Хоча від падіння цін на нафту завжди виграють країни-споживачі, тим не менш, в умовах прийдешньої світової економічної кризи дестабілізація ринку нафти лише посилює негативні тенденції в національних економіках. Про це в коментарі ZN.UA повідомив директор НТЦ "Психея" Сергій Сапегін.
Як зазначає Сапегін, з одного боку, для України є можливість зниження цін на нафтопродукти для кінцевого споживача, оскільки велика їх частка імпортується. З іншого — українська нафтовидобувна галузь стоїть перед серйозними викликами рентабельності роботи у зв'язку з низькими світовими цінами на нафту і відносно високою собівартістю видобутку вуглеводнів в Україні.


Багато нафтовидобувних держав також будуть змушені різко знижувати витрати. Прогнозується, що в 2020 році Ірак, Іран, Алжир, Лівія, Ангола і Венесуела найбільше постраждають від кризи, оскільки падіння доходів від нафти складе 50-60%. Щоб вижити, їм доведеться скорочувати соціальні програми, а це стане додатковим чинником дестабілізації ситуації в цих країнах.
Детальніше про ситуацію на ринку нафти і перспективи угоди ОПЕК+ читайте в статті Володимира Кравченка "Залиті нафтою" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



