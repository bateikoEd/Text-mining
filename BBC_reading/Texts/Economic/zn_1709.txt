Президент розповів про плани створити авіаперевізника рівня Turkish Airlines.

Президент України Володимир Зеленський ініціює створення державної авіакомпанії, флот якої буде сформовано з літаків виробництва державного підприємства "Антонов". Про це Зеленський розповів у фільмі "Рік президента Зеленського".
"Антонов" — велике підприємство з великою кількістю робочих місць. Жодного літака не збудовано за останні роки. Я не розумію, чому на внутрішніх рейсах не літають наші літаки. Де наші АН-и (літаки виробництва держконцерну "Антонов" — ред.)? Ми з ними домовилися, зараз ми розробляємо програму, і ми це зробимо. Ми повинні зробити державну авіакомпанію. Це моя мрія — зробити сучасну державну авіакомпанію на рівні Turkish Airlines або "Сінгапурських Авіаліній". Держава готова виділити на це гроші. Саме для того, щоб ми побудували національного державного авіаперевізника", — сказав Зеленський.
Зеленський зазначив, що таким чином держава не тільки створить національну авіакомпанію, але і забезпечить замовленнями державний авіаконцерн "Антонов", створивши додаткові робочі місця.



Раніше повідомлялося, що літак АН-225 "Мрія" встановив кілька рекордів з перевезення вантажів з медикаментами в Польщу і Париж. Ан-225 належать понад 250 рекордів в галузі авіації. Серед них - перевезення моногруза вагою 187,6 т, а також абсолютний рекорд вантажопідйомності - 253,8 т.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



