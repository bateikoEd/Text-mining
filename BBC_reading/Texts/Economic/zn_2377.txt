В СБУ побачили загрозу для енергосистеми від зростання частки відновлювальних джерел енергетики.

Служба безпеки України звернулася до народних депутатів України з проханням впровадити модель проведення "зелених аукціонів" для недопущення дисбалансу в об'єднаній енергосистемі України через велику кількість виробників електроенергії з поновлюваних джерел енергії. Про це повідомляють "Українські новини" з посиланням на лист глави СБУ Івана Баканова спікеру Ради Дмитру Разумкову.
У СБУ зазначають, що за рік частка поновлюваних джерел енергії збільшилася більш ніж в 2 рази до 3,6% у загальній частці виробництва електроенергії, що призвело до збільшення витрат на виплату виробникам за "зеленим тарифом".
"За прогнозами Міністерства енергетики та захисту навколишнього середовища, в 2020 році (виробництво електроенергії ВДЕ — ред.) складе близько 9 млрд кВт-год електроенергії, а сума виплат виробникам за "зеленим тарифом" складе понад 47 млрд гривень (без ПДВ), з яких 40 млрд гривень для станцій, що введені в експлуатацію до 31 грудня 2019 року, а обсяг додаткової надбавки таким виробникам до ринкової ціни на електроенергію в 2020 році перевищить 30 млрд гривень", — йдеться в повідомленні.
В СБУ додали, що неконтрольований розвиток ВДЕ при відсутності високоманеврених і регулюючих потужностей призведе до дисбалансу об'єднаної енергосистеми і може призвести до аварійних ситуацій в енергосистемі.
СБУ пропонує: прискорити перехід до "зелених аукціонів"; надати оператору системи передачі додаткові можливості для забезпечення операційної безпеки ОЕС; заборонити видачу техумов для підключення до енергосистеми об'єктів ВДЕ, які перешкоджають видачі потужностей діючими видами генерації.


Раніше повідомлялося про плани Міненерго зупинити три енергоблоки АЕС на користь Ріната Ахметова.
"Зелений" тариф - причина подорожчання на 25% тарифів на електроенергію, яке в основному торкнеться середніх і малих підприємств, приєднаних до мереж обленерго. Детальніше читайте у статті Вікторії Ільченко "Тарифи "зеленої генерації" сплатить бізнес" і в матеріалі Сергія Следзя "Негативогенератор" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



