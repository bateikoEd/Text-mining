Brent подорожчала до $ 28,35 за барель.

Нафта почала дорожчати на тлі новини про те, що США планують відновити нормальне функціонування економіки. Президент США Дональд Трамп вважає, що, незважаючи на поширення коронавіруса, настав час для перезапуску галузей американської економіки.
Вартість червневих ф'ючерсів на нафту Brent на лондонській біржі ICE Futures до 7:55 КВ становить $ 28,35 за барель, що на $ 0,53 (1,91%) вище ціни закриття попередньої сесії. За підсумками торгів в четвер ф'ючерси подорожчали на 0,5%.
Ф'ючерс на нафту BRENT на травень на електронних торгах Нью-йоркської товарної біржі (NYMEX) до цього часу подешевшав на $ 0,18 (0,91%) - до $ 19,69 за барель. До закриття попередніх торгів ціна залишилася на мінімальному рівні з 7 лютого 2002 року.
Трейдери також оцінюють заяву Міненерго РФ, що опублікована за підсумками телефонної розмови міністра енергетики рф Олександра Новака із його колегою з принцом Саудівської Аравії Абдулазизом бен Сальманом.
"Обидві країни твердо прихильні виконання узгоджених цільових скорочень, продовжать уважно стежити за ринком нафти і, якщо це буде потрібно, будуть готові приймати необхідні заходи спільно з ОПЕК+ та іншими виробниками", - йдеться в повідомленні.


За прогнозами ОПЕК, у цьому році буде спостерігатися найбільше в історії падіння попиту на нафту - до 6,8 млн барелів на добу, а в квітні падіння складе 20 млн барелів на добу. Про це йдеться у звіті організації.
 
Як повідомлялося, країни ОПЕК+ погодили умови нового скорочення видобутку, яке повинне врятувати ринок від нового обвалу цін на нафту. Експерти прогнозують падіння світового попиту на нафту в квітні через пандемію коронавірусу COVID-19, за різними оцінками, попит знизиться від 17 до 35%.
Експортери домовилися знизити видобуток з 1 травня на 23% або 10 млн барелів на добу – це близько 10% денного світового споживання в звичайний час.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



