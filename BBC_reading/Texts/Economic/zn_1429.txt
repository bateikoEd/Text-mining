Обмеження в роботі громадського транспорту зніматимуть поступово.

Громадський транспорт відновить свою роботу не раніше червня. Про це повідомив міністр інфраструктури України Владислав Криклій.
За його словами, в травні Україну чекає пік захворюваності на коронавірус. 
"Коли хвиля піде на зниження, тоді можна відновлювати роботу громадського транспорту, щоб він працював стабільно. У той же час ми розуміємо, що певні обмеження все одно будуть", - сказав він.
На думку міністра, відновлювати роботу громадського транспорту можна буде тоді, коли хвиля захворюваності піде на зниження.
"Тому точно певний період транспорт буде працювати за певними критеріями. Але реалістично, що в червні-липні почнемо вже активно працювати з громадським транспортом", - додав він.


Раніше в п'ятницю, 16 квітня, президент Володимир Зеленський повідомив про те, що про деякі послаблення карантину влада оголосить 24 квітня. Також президент спрогнозував, що після святкування Пасхи кількість хворих може різко збільшитися від 2 до 10%.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня.
16 березня і 29 березня Кабмін посилив умови карантину: уряд ввів заборону на роботу метро, міжміські пасажирські перевезення та масові заходи за участю більше 10 осіб, відвідування громадських місць без медичної маски і т. д.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають всі".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



