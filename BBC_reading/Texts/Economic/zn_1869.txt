Суд впевнений, що діагностику капіталу банку повинен здійснювати не НБУ, а зовнішній аудитор.

Саме рішення Окружного адміністративного суду про незаконність націоналізації Приватбанку досі не оприлюднено, але в ZN.UA його бачили і навіть тримали в руках.
Крім іншого, суд вважає, що рішення НБУ про націоналізацію банку незаконне, тому що звіт про позапланову перевірку банку на момент націоналізації не був належно оформлений. Абсурд? Звичайно, адже одна з головних функцій регулятора — це нагляд, причому щоденний і безвиїзний. Закон визначає конкретні критерії, якими повинен керуватися регулятор, і, звичайно ж, серед них ви не знайдете "належно оформлених результатів перевірки", але навіть якщо б він був, регулятор може керуватися результатами попередніх перевірок, тих самих, на підставі яких Приватбанку був запропонований план оздоровлення.
А ще суд впевнений, що діагностику капіталу банку повинен здійснювати не НБУ, а зовнішній аудитор, по суті, відбираючи у контролюючого банківський сектор органу його прямий обов'язок. Після чого колегія суддів визначила, чи правильно була проведена оцінка кредитного ризику у банку (хоча це навіть не предмет розгляду), і прийшла до приголомшливого висновку: резерви під кредити банк формувати і не повинен, адже це були нові позики.
Вишенькою на торті стало рішення про те, що націоналізація була "конфіскацією акцій у приватної особи", а лист колишніх власників уряду з проханням про націоналізацію було написано "під політичним тиском". Причому суд виніс таке рішення на підставі заяви позивача і вирішив, що цього досить.


Є мільйон причин, чому Приватбанк не можна повертати колишнім власникам, але головна одна — це буде визнання повної неспроможності української держави і чинної влади. Детальніше про це читайте в статті Юлії Самаєвої  "Великий куш у Верховному суді ".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



