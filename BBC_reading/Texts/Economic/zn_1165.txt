Мексиці, яка блокувала угоду, вдалося виторгувати вигідні умови скорочення обсягів нафтовидобутку.

Країни ОПЕК+ та інші найбільші світові експортери нафти, що не є членами картелю, погодили рекордне скорочення обсягів видобутку, щоб покласти кінець ціновій війні, передає Bloomberg.
Згідно з домовленістю, що було досягнуто на відеоконференції за участю міністрів країн ОПЕК+ і ще 20 держав у неділю, 12 квітня, картель скоротить видобуток на 9,7 млн барелів нафти в добу. Світовий видобуток скоротиться ще на 3,7 млн барелів завдяки США, Канаді та Бразилії.
"Однак не ясно, що стоїть за цими цифрами: реальне скорочення видобутку або ж призупинення виробничих потужностей, обумовлена ситуацією на ринку", - зазначають автори публікаії.
Вони також констатували, що Мексика здобула дипломатичну перемогу, взявши на себе зобов'язання скоротити видобуток на 100 тисяч барелів на добу. Якби квоти розподілили пропорційно, то йшлося б про 400 тисяч барелів.


Як повідомлялося, країни ОПЕК+ погодили умови нового скорочення видобутку, яке повинне врятувати ринок від нового обвалу цін на нафту. Експерти прогнозують падіння світового попиту на нафту в квітні через пандемію коронавірусу COVID-19, за різними оцінками, попит знизиться від 17 до 35%.
Експортери домовилися знизити видобуток з 1 травня на 23% або 10 млн барелів на добу – це близько 10% денного світового споживання в звичайний час.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



