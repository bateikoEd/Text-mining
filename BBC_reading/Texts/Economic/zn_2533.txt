ВВП Євросоюзу цьогоріч, за прогнозом, впаде на 7,7% і збільшиться приблизно на 6% наступного року.

Європейська комісія в 2020 році очікує падіння ВВП єврозони на рекордні 7,7%, йдеться у весняному прогнозі, представленому в Брюсселі в середу, 6 травня, повідомляє "Deutsche Welle".
"Європа переживає економічний шок, якого не було з часів Великої депресії", - заявив єврокомісар з економіки, колишній прем'єр-міністр Італії Паоло Джентілоні.
За прогнозами Європейської комісії, обсяг валового внутрішнього продукту в 27 країнах ЄС в 2020 році зменшиться на 7,4%, а в 2021 році зросте приблизно на 6%. Рівень безробіття в ЄС, як очікується, зросте з 6,7% в 2019 році до 9% у 2020 році. Роком пізніше, вважають в Єврокомісії, він дещо знизиться, зупинившись на позначці близько 8%. Особливо складно буде молодим людям, яким належить знайти своє перше робоче місце, вважають фахівці.
Також в комісії ЄС очікують зростання дефіциту бюджетів, оскільки країни ЄС витрачають мільярди євро на протидію кризі, спричиненій пандемією коронавірусау. Сукупна вартість державного дефіциту всіх держав Євросоюзу в 2019 році становила близько 0,6% ВВП. Очікується, що у 2020 року вона зросте до 8,5% з подальшим зниженням до 3,5%.
Єврокомісар вважає, що темпи відновлення економік залежатимуть від темпів скасування карантинних обмежень, залежності економіки від туризму та фінансових можливостей бюджету. Він зазначив, що прогноз грунтується на тому, що країни Євросоюзу почнуть поступово послаблювати карантинні заходи в травні. Якщо боротьба з пандемією займе більш тривалий час і вимагатиме ще більш серйозних вкладень, це може призвести до ще більшого спаду економічних показників.


Раніше повідомлялося про те, що Європейський центральний банк попереджає про скорочення ВВП через пандемію коронавірусу. Докладніше читайте в інтерв'ю Юлії Самаєвої з аналітиком J.P. Morgan Девідом Стаббсом "Ми ніколи не знаємо точно, де дно"".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



