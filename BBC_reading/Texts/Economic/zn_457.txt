Наглядова Рада звільнила чотирьох членів зі складу правління заводу.

Наглядова рада ПАТ "Одеський припортовий завод" оновив склад керівництва компанії, призначивши членами правління Максима Замшу, Юрія Северина, Валерія Севастьянова і Валерія Грача. Про це йдеться в повідомленні компанії в системі розкриття інформації Національної комісії з цінних паперів та фонового ринку (НКЦПФР), передає Інтерфакс-Україна.
Згідно з рішенням наглядової ради від 19 березня, від виконання обов'язків членів правління були звільнені Микола Щурик, Сергій Назаренко, Тетяна Сербіна і Володимир Вакеряк.
Замша з 21 лютого 2020 року є начальником відділу ОПЗ зв'язків з громадськістю. До цього, з 2015 по 2019 рік займався приватною юридичною практикою в якості консультанта у сфері комплаєнса і банківської діяльності, також займався журналістською діяльністю.
Севастьянов є заступником директора ОПЗ. Дану посаду займає з 2005 року.
У свою чергу, Северин є першим заступником директора ОПЗ (з 21 лютого 2020 року), до цього був провідним спеціалістом Фонду гарантування вкладів фізичних осіб.
Грач з 2 березня цього року займає посаду радника голови правління ОПЗ, з 2013 по 2020 рік був директором ТОВ "Інтертехнотрейд".


Раніше Кабінет міністрів призначив виконуючим обов'язки голови правління ПАТ "Одеський припортовий завод" Миколу Синицю. За даними ZN.UA, олігарх Ігор Коломойський висловив невдоволення у зв'язку з тим, що екс-прем'єр Олексій Гончарук змінив перед звільненням голів трьох енергокомпаній, включаючи Центренерго.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



