Кабмін ініціював новий законопроєкт, відповідно до якого отримувачам субсидій пропонується виплатити додаткові 300 гривень.  

Кабмін заборонив позбавляти людей субсидій на період карантинних заходів в Україні. Відповідну постанову ухвалили 25 березня, повідомляє "Громадське" з посиланням на слова прем'єр-міністра.
"Текстом постанови також забороняється в період карантину позбавляти громадян житлових субсидій. Голови ОДА з органами місцевого самоврядування мають забезпечити дотримання цих умов", — прокоментував прем'єр-міністр Денис Шмигаль.
Також у постанові спрощується процес отримання субсидій для тих, хто через впровадження карантину втратив роботу. Для цього громадяни повинні зареєструватися на сайті Служби зайнятості.


Нагадаємо, Кабмін направив на розгляд парламенту новий законопроект, відповідно до якого отримувачам субсидій пропонується випратити додаткові 300 гривень.  Це зроблять шляхом збільшення на 50% соціальних нормативів користування електроенергією, природним газом для приготування їжі, підігріву води, користування холодною і гарячою водою. В середньому кожна українська родина отримає по 300 грн компенсації.
Раніше повідомлялося про те, що Нацбанк відмінив штрафи за кредитами і платежами.
В умовах карантину та наслідків для економіки України, Нацбанк обіцяв банкам "кредитні канікули". Також 10 найбільших банків України отримали від НБУ 17 мільярдів гривень у порядку рефінансування.
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



