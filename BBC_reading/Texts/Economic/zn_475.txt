У зв'язку з карантином рух у містах буде повністю зупинено.

У Чернігові з 21 березня призупинять роботу громадського транспорту у зв'язку з карантинними заходами. Також зупинять рух місцевого транспорту на час карантину через пандемію коронавірусу в Ужгороді.
Влада Чернігова прийняла рішення зупинити рух тролейбусів і автобусів через те, що водії не могли контролювати присутність 10 пасажирів. Зазначається, що заборона триватиме з 21 березня до закінчення карантину.
Міська рада Ужгорода також рекомендувала місцевим підприємствам, установам та організаціям усіх форм власності організувати підвезення працівників автобусами в режимі регулярних спеціальних перевезень.
"Як неодноразово наголошується, найефективнішим засобом вберегтися від зараження коронавірусом є самоізоляція, а якщо все ж таки людина має виходити з дому, то рекомендується уникати тісних контактів, дистанція між людьми повинна бути від 1,5-2 метрів. Виконувати ці вимоги в громадському транспорті важко і щоб запобігти можливому розповсюдженню COVID-19 в Ужгороді роботу громадського транспорту призупинять", - йдеться в повідомленні.


Раніше повідомлялося про те, що з 19 березня зупинено рух громадського транспорту в Луцьку. У Києві влада також провалила альтернативне розвезення громадян стратегічних підприємств і медичних працівників. Залишившись без можливості дістатися на роботу з передмістя до Києва, лікарі та медпрацівники змушені самоорганізовуватися в групи "Підвези лікаря на роботу".
Кабінет міністрів України на засіданні 16 березня затвердив розпорядження про введення карантинних заходів по всій території України з 18 березня по 3 квітня. На сьогодні режим надзвичайної ситуації діє у трьох областях України - Київській, Житомирській та Чернівецькій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



