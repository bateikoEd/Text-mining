Президент Америки заявляє, що "не повинен був так говорити".

Президент Америки Дональд Трамп погрожував принцу Саудівської Аравії Мухаммеду бен Сальману Аль Сауду вивести з країни американські війська у випадку, якщо підписанти ОПЕК+ не погодяться скоротити видобуток нафти. Про це повідомляє Reuters з посиланням на власні джерела.
"Керівництва Саудівської Аравії було доведено до відома, що без скорочення нафтовидобутку президентська адміністрація не зможе перешкодити Конгресу США ввести санкції проти королівства, які можуть спричинити за собою виведення американських військ", - пишуть у виданні.
Сам Трамп стверджує, що не повинен був такого говорити, оскільки наслідний принц Саудівської Аравії і без ультиматумів усвідомлював майбутні проблеми через низькі ціни на нафту.


Нагадаємо, 10 квітня, набула чинності угода країн ОПЕК+ зі скорочення видобутку нафти. Однак, на думку експертів, з якими консультувалося ZN.UA, спроба учасників ОПЕК+ стабілізувати ринок за рахунок зменшення виробництва нафти хоча і природна, але заздалегідь марна.
Причина невдачі стабілізації ринку нафти не в іграх нафтовидобувних держав — Мексики, Сполучених Штатів, Саудівській Аравії чи Росії. Позиція країн могла б впливати на ціну в початковій стадії кризи. Основний фактор сьогодні — пандемія та наступаюча економічна криза.
Нагадаємо, що президент Мексики Андрес Мануель Лопес Обрадора заявив, що Мексика погодила з "ОПЕК+" і США скорочення видобутку нафти.
У ході телефонної розмови Обрадора зі своїм американським колегою Дональдом Трампом домовилися, що Мексика знизить видобуток нафти на 100 тис. барелів на добу у рамках угоди "ОПЕК+".
Президент Мексики зазначив, що угода щодо зниження нафтовидобутку послідувала після дзвінка президента США Дональда Трампа. За його словами, США візьмуть на себе додаткові 250 тис. б/д скорочень видобутку.
Раніше повідомлялося, що найбільші банки США готуються рятувати нафтову галузь від банкрутства. З цією метою банки викуплять родовища до відновлення прийнятного попиту на світовому ринку.
Тривале зниження попиту на нафту, змушує найбільші нафтовидобувні країни шукати можливості спільно знизити видобуток нафти.
Детальніше про те, як вплине угода країн ОПЕК+ на ціни "чорного золота" читайте в статті Володимира Кравченка "Залиті нафтою" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



