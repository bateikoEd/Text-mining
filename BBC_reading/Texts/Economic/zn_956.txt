АМКУ підозрює у змові 18 аптечних мереж столиці і області.

Київське обласне територіальне відділення Антимонопольного комітету розглядає справу про підвищення цін на одноразові медичні маски проти 18 найбільших аптечних мереж Києва і області та 6 постачальників/виробників медичних масок. Про це повідомила прес-служба Київського обласного територіального відділення АМКУ.
"Так, 30 березня 2020 року у зв'язку зі значним підвищенням цін на маски медичні одноразові Відділенням розпочато розгляд справи за ознаками вчинення 18 найбільшими роздрібними мережами аптечних закладів рм. Києва і Київської області, а також 6 постачальниками/виробниками масок медичних одноразових порушення, передбаченого частиною третьою статті 6 Закону України "Про захист економічної конкуренції", у вигляді вчинення актиконкурентных узгоджених дій (змови)", — йдеться в повідомленні.
В даний час відділенням здійснюється збір і аналіз інформації від суб'єктів господарювання, які здійснюють реалізацію одноразових медичних масок на території Києва та Київської області. Орієнтовно з 13.04.2020 року розпочнеться прийом пояснень від посадових осіб суб'єктів господарювання — відповідачів по справі.
У прес-службі нагадали, що згідно зі статтею 52 Закону України "Про захист економічної конкуренції" за порушення законодавства про захист економічної конкуренції у вигляді антиконкурентних узгоджених дій (змови) накладається штраф у розмірі до 10% доходу (виручки) суб'єкта господарювання від реалізації продукції за останній звітний рік, що передував року, в якому накладається штраф.


Раніше АМКУ заборонив рекламувати ліки від коронавірусу. Також АМКУ розслідує справу про завищення цін на продукти харчування в роздрібних мережах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



