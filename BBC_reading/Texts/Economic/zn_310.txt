Бізнесмен Федір Шпиг входив в топ-50 найбагатших людей України.

На трасі Київ-Чоп у ДТП загинув бізнесмен Федір Шпиг, який раніше володів банком "Аваль". Аварія сталася 31 березня близько 14:15 на території Житомирської області, на 215 км автодороги Київ-Чоп, повідомляє УНН.
Бізнесмен перебував за кермом автомобіля Mercedes Benz GLS-350, який раптово втратив керування, з'їхав у кювет та перекинувся. В результаті ДТП водій загинув. Обставини і причини аварії встановлюються правоохоронцями.
За попередніми даними, в салоні авто перебували також два пасажира (мати і тітка бізнесмена). Одна з них загинула на місці.
Відомо, що Федору Шпигу було 64 роки. Він обіймав 56 місце у списку найбагатших людей України в 2018 році за версією журналу Focus. На початку 90-х років разом з партнерами заснував банк "Аваль", який у 2005 році був проданий австрійській групі Raiffeisen International. Гроші бізнесмен вклав у власний бізнес, заснувавши групу "Молочний альянс".
Разом з іншими екс-власниками банку "Аваль" Шпиг виступив співінвестором ТРЦ River Mall загальною площею 140 тис. кв. м на Дніпровській Набережній в Києві, відкриття якого відбулося в 2019 році. Також бізнесменові належить розважальний центр "Блокбастер".
"Молочний альянс" створено в червні 2006 року, виробляють молочну продукцію під ТМ "Пирятин", "Славія", "Яготинське" і "Яготинське для дітей", "Хопс" і ін
27 березня виповнилося 25 років з моменту створення "Авалю".

Раніше повідомлялося про те, що в результаті ДТП під Києвом загинув директор однієї з найбільших агропромислових компаній України Allseeds і волонтер Володимир Слабовський.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



