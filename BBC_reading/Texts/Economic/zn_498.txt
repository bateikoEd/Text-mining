Профільні міністерства визначать відсоток відшкодування послуг ЖКГ за час карантину.

Держава може оплатити частину комунальних послуг за час вимушеного перебування українців на карантині. Прем'єр-міністр Денис Шмигаль на сьогоднішньому засіданні доручив профільним міністерствам визначити відсоток відшкодування.
"Держава повинна взяти на себе часткове відшкодування комунальних послуг, які зростуть у зв'язку з постійним перебуванням людей на самоізоляції у будинку", - підкреслив він.
Так, прем'єр доручив Мінсоцполітики, Мінфіну та Мінекономіки протягом трьох днів розрахувати суму коштів і визначити відсоток відшкодування частини комунальних платежів на час карантину в Україні. А також доручив визначити категорії громадян, які можуть отримати відшкодування.
Є ймовірність, що на відшкодування можуть розраховувати всі громадяни.
Рішення буде прийнято на позачерговому засіданні уряду.


Раніше повідомлялося, що найвища вартість комунальних послуг в Україні в місті Дніпро. З урахуванням всіх платежів, сім'я з трьох чоловік, які проживають цьому місті в будинку без лічильників, може заплатити за комуналку 3466 грн. Друге місце антирейтингу за Кропивницьким, де без тарифу на утримання будинку і постачання гарячої води, фінальний платіж - 3 379,13 грн. Третю позицію зайняли Суми – 3350 грн.
Про зростання послуг ЖКГ читайте в статті Андрія Ревенко для ZN.UA "Як ми живемо: наші житлово-комунальні платежі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



