Йому необхідно з'явитися на допит у якості свідка.

Мер Черкас Анатолій Бондаренко оприлюднив фото отриманої повістки на допит у зв'язку з достроковим ослабленням карантинних обмежень у місті. Фото він опублікував в соцмережі Facebook, пише Інтерфакс-Україна.
"Свіжа прилетіла... влада нова, методи старі", - написав Бондаренко.
У документі йдеться про те, що йому необхідно з'явитися 04 травня 2020 року о 12:00 в кабінет до слідчого СУ ГУНП в Черкаській області для участі в допиті в якості свідка.
Проте через час пост був видалений зі сторінки мера.


Повідомлялося, президент України Володимир Зеленський вважає, що міська влада Черкас має понести відповідальність за рішення пом'якшити карантин раніше встановленого державою терміну.
Станом на ранок 1 травня в Україні зафіксований 10 861 випадок захворювання на коронавірус. Відзначається, що протягом доби 11 раніше хворих померли, 175 одужали.
Раніше глава МОЗ Максим Степанов повідомив, що Україні вдалося уникнути великої кількості заражень коронавірусом через вчасно введені карантинні обмеження. Але їх завчасна відміна може стати причиною другої хвилі захворюваності. Міністр також зазначив, що зараз ситуація з коронавірусом в Україні контролюється. Уряд готується до поетапного зняття карантинних обмежень.
Як повідомляло ZN.UA, в Офісі президента пік захворюваності COVID-19 очікують 5-10 травня. Це пов'язано з Великодніми святами, під час яких багато українців проігнорували карантин і пішли до церкви.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



