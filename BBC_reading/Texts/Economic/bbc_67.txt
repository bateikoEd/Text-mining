Копирайт изображения
GETTY IMAGES
Торги акціями у США ненадовго зупинялися після різкого їх падіння у ціні.
Після відновлення торгів три основних американських фондових індекси впали на понад 6%.
Падіння на фондових ринках сталося після того, як через конфлікт між Росією та Саудівською Аравією ціни на нафту впали на 20%. Це вразило ринки, які вже зачепив страх перед впливом коронавірусу.
Аналітики назвали цей день "чорним понеділком", а реакцію ринку - "абсолютною різаниною".
Чи впаде гривня?
Торги по трьох основних індексах в США зупиняли на 15 хвилин. Коли торгівля відновилася, акції продовжили падіння, потім стабілізувалися.
Ціна на нафту впала приблизно на 30% до 31,14 долара в понеділок. Це було найбільше падіння протягом дня з початку першої війни в Перській затоці у 1991 році. Під кінець торгів ціна на нафту трохи поповзла вгору і падіння врешті-решт склало 20%.
"Це показує рівень нервовості на ринку, якого я не бачив давно", - зазначає Джастін Уркварт-Стюарт, співзасновник Seven Investment Management.
Нафта і рубль різко впали
Небо порожніє: коронавірус поставив авіакомпанії на межу виживання
Чи обвалить коронавірус світову економіку й погіршить життя українців?
"Ми хочемо знати всі подробиці про збиття МН17". Перший день суду
Раніше в понеділок азійські фондові ринки також різко впали: японський індекс Nikkei 225 знизився на 5%, а австралійський ASX 200 знизився на 7,3% - це було найбільше щоденне падіння з 2008 року.
У Китаї індекс Shanghai Composite впав на 3%, а у Гонконзі індекс Hang Seng зменшився на 4,2%.
Окрім падіння ціни на нафту, азійські інвестори також відреагували на різке падіння китайського експорту, і цифри, які показують, що японська економіка скорочується швидшими темпами, ніж очікувалося.
Що падає і що зростає?
Серед тих, хто падає:
У Європі основні індекси фондових ринків у Франції, Німеччині та Іспанії втратили 7%. У Норвегії, яка є одним з провідних експортерів нафти, основна фондова біржа впала на понад 12%
Найбільшого падіння зазнали нафтові компанії. Акції в Exxon, Chevron, Shell та BP знизилися приблизно на 15%, а акції британської Premier Oil впали на понад 50%
Гірничовидобувні компанії також відчули стрімкий спад, акції BHP Group втратили понад 10%
У Франкфурті акції Deutsche Bank впали на 12%, а акції автовиробника Mercedes-Benz Daimler знизилися на 10%
В Парижі акції таких банків, як Crédit Agricole та Société Générale, впали на 10%
Курс російського рубля впав на понад 8%, це один з найгірших днів для російської валюти з грудня 2014 року
Зростає:
Золото досягло семирічного максимуму вартості, торги відбувалися на рівні 1700 доларів за унцію
Копирайт изображения
GETTY IMAGES
Що трапилося?
Ендрю Вокер, економічний кореспондент BBC World Service
Ціна сирої нафти наразі становить приблизно половину рівня, на якому вона була на початку січня.
Першопричиною цього є коронавірус. Це вразило попит на нафту, і деякі великі експортери намагаються стабілізувати її ціну.
Минулого тижня група країн-експортерів обговорювала скорочення виробництва, але Росія відмовилася, і ціна на нафту впала ще більше.
Тоді у вихідні Саудівська Аравія, найбільший з виробників, які тиснули на Росію щодо згоди на скорочення виробництва, заявила, що збільшить поставки та запропонувала знижки своїм покупцям. Це рішення призвело до падіння ціни на нафту.
Копирайт изображения
GETTY IMAGES
Падіння ціни нафти своєю чергою підірвало фондові ринки, хоча і було не єдиним фактором проблем для них.
Зниження ціни на нафту є проблемою для кредитних ринків. Багато американських виробників сланцевої нафти, ймовірно, можуть стати нежиттєздатними. Вони раніше брали ризиковані позики, випускали облігації з високим ступенем ризику. Таким чином, є потенціал для збитків в інвесторів, які тримають ці облігації.
Дешева нафта, зрозуміло, має користь для споживачів. Авіакомпанії зазнали зниження бронювань, але дешевше пальне це трохи компенсує.
І з часом це також буде впливати на ціну, яку сплачують власники автомобілів, хоча в багатьох країнах, зокрема, у Британії, податкова частина складає більшу частину того, що вони платять.
Хочете отримувати найважливіші новини в месенджер? Підписуйтеся на наш Telegram або Viber!
