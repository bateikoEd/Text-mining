Парламенту при голосуванні може істотно змінити документ.

Новий Кабмін під керівництвом Дениса Шмигаля переробив законопроект, який регулює порядок судового оскарження рішень НБУ про виведення банків з ринку. Вчора, 23 березня, Кабмін затвердив нову версію законопроекту, пише видання НВ з посиланням на копію документа.
Тепер справа за депутатами і комітетом Данила Гетманцева
Наголошується, що перша версія законопроекту була зареєстрована в парламенті під номером 2571.
Головне нововведення проекту, порівняно з попередніми редакціями – зміна формули, за якою Коломойський і Боголюбов можуть у суді вимагати компенсацію за втрату банку. Законопроект встановлює поняття "реальних збитків", які потрібно підтвердити за допомогою міжнародної аудиторської компанії за принципом вартості акцій банку, яку міг би сплатити гіпотетичний покупець на момент рішення про неплатоспроможність. Компанію обирає український суд, який вирішує можуть екс-бенефіціари претендувати на компенсацію.
Ще одне важливе нововведення: навіть якщо екс-власники банку-банкрута отримають право на відшкодування збитків, це не звільняє їх від іншої відповідальності, в тому числі, за потенційне шахрайство з допомогою підконтрольного фінустанови.

У такому варіанті у Коломойського шансів отримати якусь компенсацію за націоналізацію банку немає, оскільки на момент його передачі до Фонду гарантування, капітал банку був негативним. Але важливо, щоб проект закону не змінився під час розгляду в парламенті, інакше його знову заберуть на доопрацювання, а Україна знову не отримає грошей.


Раніше Зеленський заявив, що серед актуальних питань законопроекту про неповернення банків колишнім власникам - можливі проблеми щодо оцінки його конституційності.
"Не тільки Офіс президента, не тільки (міністр юстиції. - ред.) Малюська, а ще велика кількість фахівців, юристів - вони працюють. Думаю, нам потрібно ще трохи часу на узгодження цього законопроекту", - сказав президент.
Україна і МВФ ведуть переговори, результатом яких може стати збільшення фінансування з $ 5,5 млрд до $ 9,5 млрд. Обов'язковими попередніми умовами залишаються прийняття "антиколомойского закону" і закону про ринок землі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



