В середньому кожна українська родина отримає по 300 грн компенсації.

Міністр соціальної політики Марина Лазебна на брифінгу розповіла про заходи уряду з посилення соцзахисту українців під час карантину. За її словами, Кабмін гарантує безперебійну роботу програми житлових субсидій.
"Ми підсилюємо цей напрямок роботи в умовах карантину. На найближчому засіданні уряду ми будемо пропонувати до прийняття рішення, яким хочемо встановити додатково компенсацію витрат для 3 мільйонів домогосподарств, які сьогодні отримують субсидію на оплату окремих комунальних послуг в період карантину", - заявила міністр.
Це зроблять шляхом збільшення на 50% соціальних нормативів користування електроенергією, природним газом для приготування їжі, підігріву води, користування холодною і гарячою водою. В середньому кожна українська родина отримає по 300 грн компенсації.
Лазебна додала, що з квітня виплатять одноразову допомогу по тисячі гривень пенсіонерам, у яких пенсія менше 5 тисяч гривень.
"Таких пенсіонерів у нас понад 10 мільйонів. Таку ж виплату отримають більше 400 000 одержувачів соціальної допомоги. Це люди, у яких є інвалідність з дитинства, діти з інвалідністю та одержувачі соціальних пенсій", - підсумувала глава Мінсоцполітики.


Раніше повідомлялося про те, що Нацбанк відмінив штрафи за кредитами і платежами.
В умовах карантину та наслідків для економіки України, Нацбанк обіцяв банкам "кредитні канікули". Також 10 найбільших банків України отримали від НБУ 17 мільярдів гривень у порядку рефінансування.
Про економічну кризу, що викликана епідемією коронавірусу, про стан української економіки і наслідки для неї читайте в статті Сергія Следзя і Вадима Башти COVID-19 "Постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



