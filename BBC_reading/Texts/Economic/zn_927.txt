Передано в суди справи на суму майже 290 млн грн.

У першому кварталі поточного року Державна митна служба виявила правопорушень на загальну суму 554,6 млн грн. Про це повідомляє Нова митниця.
Уточнюється, що в порівнянні з аналогічним періодом минулого року, митниця склала на 38% більше протоколів про порушення правил з реально вилученими предметами правопорушень і на 120% більше справ передала в суд.
Зокрема, серед вилученої контрабанди: на 73% більше промислових товарів на суму 134,3 млн грн (в минулому - на 77,5 млн грн); на 69% більше валюти на суму 28,2 млн грн (в минулому - на 16,7 млн грн); на 20,03 млн грн продовольчих товарів.
Держмитслужба також передала в суд на 120% більше справ, ніж у кварталі 2019-го: 3561 на суму майже 286 млн грн. За результатами розгляду справ судами конфісковані товари та накладено штрафи на загальну суму 131 млн грн.
Зросла і кількість протоколів про порушення посадових осіб - 842 протоколів.


Як писало ZN.UA, при зростанні імпорту в 2019 році, який фіксують Держстат і Мінфін (на 6% і 8% відповідно), зміцнення гривні на 19% не могло спровокувати скорочення митних надходжень до держбюджету на 14%.
Детальніше про діяльність митних органів читайте в статті для ZN.UA від Чесного Митаря - Barbercheck.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



