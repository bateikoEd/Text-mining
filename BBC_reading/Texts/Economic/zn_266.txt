Збиток Фонду по інвестиційному портфелю становить 16,2%.

Державний пенсійний фонд Норвегії (також відомий як Нафтовий фонд) втратив у березні понад 115 млрд євро у вартості активів на фондових ринках через падіння котирувань.
Як повідомляє АЗЕРТАДЖ, Нафтовий фонд Норвегії, активи якого до недавнього часу достягали більш ніж на 1 трлн євро, втратив понад 115 млрд євро в цьому році, оскільки фондові ринки впали на тлі спалаху коронавіруса.
Збиток по інвестиційному портфелю становить 16,2%, що практично нівелює рекордний 19,9%-вий прибуток, що досягнуто фондом у минулому році.
У лютому поточного року Державний пенсійний фонд оголосив про рекордний рівень зростання активів за 2019 рік. Тоді активи фонду збільшилися в ціні на рекордні 1,69 трильйона норвезьких крон (понад 170 мільярдів доларів) в результаті зростання фондових ринків.


Нагадаємо, що в березні фондові ринки США і Європи "лихоманило". Після обіцянок влади США вкласти в економіку понад 2 трлн доларів, ринки почали зростати. В деяких випадках зростання становило понад 25% за день. Проте поки не ясно як будуть вести себе ринки надалі, оскільки зберігається невизначеність щодо поширення коронавіруса, цін на нафту і т. д.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



