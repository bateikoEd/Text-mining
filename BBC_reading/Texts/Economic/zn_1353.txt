За словами міністра, немає судового рішення про стягнення мільярдів.

Міністерство юстиції України не бачить підстав для стягнення з державного Приватбанку мільярдів на користь братів Суркісів, оскільки судове рішення про це відсутнє, написав міністр юстиції України Денис Малюська в Facebook.
"Мін'юст як орган, який виконує судові рішення, ніяких мільярдів з Приватбанку зараз стягувати не буде, адже не було і немає судового рішення про стягнення цих грошей з банку. Таке розгортання подій буде можливим тільки в тому випадку, якщо офшорні компанії подадуть позови до суду про стягнення грошей (у разі відмови банку повертати їх за депозитами) і отримають судове рішення, яке підлягає примусовому виконанню", – йдеться в повідомленні.


Повідомлялося, що Київський апеляційний суд залишив у силі рішення Печерського райсуду, згідно з яким з "Приватбанку" стягується 250 млн доларів на користь шести офшорних компаній Суркісів.

Велика палата Верховного суду України відклав розгляд справи сім'ї Суркісів проти націоналізованого Приватбанку на невизначений термін.
Щодо судів Суркісів проти Приватбанку детально читайте у матеріалі Юлії Самаєвої "Атакують Суркіси, Коломойський — у півзахисті, на воротах — Порошенко".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



