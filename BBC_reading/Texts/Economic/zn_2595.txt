За оцінками експертів, таких закладів буде приблизно 100.

Загальнонаціональний карантин виявися катастрофою для українських ресторанів. Через вісім тижнів після закриття українська індустрія громадського харчування зіткнулася з п'ятикратним зниженням доходів, скороченням зарплат та масовими звільненнями, пише англомовна газета Kyiv Post.
Попри ці труднощі, ресторани та бари намагаються впоратися. Деякі київські заклади вирішили повністю припинити роботу, очікуючи закінчення карантину в Україні. Інші вирішили інвестувати в доставку та підтримку своїх співробітників. Всі вони сподіваються, що скоро закінчиться карантин, та кажуть, що вдячні постійним клієнтам, які залишилися.
Згідно з платформою OpenDataBot, з 50 тисяч нових закладів, відкритих в Україні торік, 30 тисяч зараз закриті через карантин. Майже 160 тисяч українців, які працюють в ресторанному бізнесі, втратили роботу через карантин. І втрати продовжують рости щотижня.
За словами експертки Ольги Насонової, близько 100 ресторанів з приблизно двох тисяч у Києві не відновлять роботу після закінчення карантину. Ще через кілька місяців закриється й інші, оскільки криза може затягнутися.
Одна з причин, по якій карантин вдарив по ресторанах так сильно, це те, що вони ніколи не чекали його появи.
Газета підкреслює, що не всім київських ресторанах вдалося пристосуватися до нової реальності.
Навіть коли карантин закінчиться, ресторани все одно будуть відчувати наслідки пандемії. Захисні заходи та соціальне дистанціювання залишаться. Кількість гостей також зменшиться. Попри все це, багато в галузі як і раніше налаштовані оптимістично.
Навіть експертка Насонова налаштована оптимістично. За її словами, тільки 5-7% ресторанів в Україні не переживуть карантин.
Сильні гравці ринку виживуть, каже вона і сподівається, що літній сезон буде вигідним для ресторанів. Зрештою, оскільки більшість українців не можуть поїхати за кордон на літні канікули, вони будуть витрачати свої гроші в Україні.
Прем'єр-міністр Денис Шмигаль нещодавно погодився дозволити ресторанам відкрити літні майданчики починаючи з 11 травня. За словами Експерта, це всього лише маленький крок вперед у боротьбі з кризою.


Нагадаємо, що, попри жорсткі обмеження для ресторанів, заклад, який пов'язують з народним депутатом від "Слуги народу" Миколою Тищенком – ресторан "Велюр" – під час карантину став місцем зустрічі бізнесменів і політиків. Президент України Володимир Зеленський заявив, що провів "жорстку" розмову з депутатом. Поліція склала адмінпротокол і закрила ресторан.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



