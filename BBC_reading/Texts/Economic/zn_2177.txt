Для цього вже провели тестові постачання

Польща може бути повністю забезпечена газом у разі припинення або скорочення поставок з території Росії, це підтвердили тестові поставки зі Словаччини через газотранспортну систему України.
Про це на своїй сторінці в Facebook написав Сергій Макогон, генеральний директор ТОВ "Оператор ГТС України", зазначивши, що 18 травня закінчується транзитний контракт Польща-РФ по газопроводу Ямал (33 млрд кубометрів).
При цьому про фінальні домовленості поки не відомо, а станом на 27 квітня "Газпром" не виконав рішення арбітражу щодо перегляду ціни на постачання газу в Польщу.
Тому з метою підготовки до різних можливих сценаріїв розвитку ситуації, за замовленням ряду трейдерів були проведені тестові постачання газу зі Словаччини до Польщі через ГТС України, а також постачання з ПСГ України в Польщу.
"Україна ще раз довела, що продовжує залишатися важливим елементом енергетичної безпеки Європи", - наголосив Макогон.

Влада Польщі, з допомогою державного енергоконцерну PGNiG, має намір заарештувати активи "Газпрому" в Європі в якості компенсації, яку присудив Арбітражний суд в Стокгольмі
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



