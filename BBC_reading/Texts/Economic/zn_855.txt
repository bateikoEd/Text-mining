У березні НБУ продавав валюту, щоб згладити валютні коливання.

Станом на 1 квітня міжнародні резерви України, за попередніми даними, склали $ 24,92 млрд (в еквіваленті). Про це йдеться в повідомленні прес-служби НБУ.
"Після зростання в січні-лютому в березні вони зменшилися на 7,8% і повернулися до рівня, що близьке до показників початку року", - йдеться в повідомленні.
У Нацбанку нагадують, що зменшення міжнародних резервів в минулому місяці було обумовлено значними обсягами валютних інтервенцій, спрямованих на згладжування надмірних курсових коливань за ажіотажного попиту на валюту з боку бізнесу і населення.
В кінці місяця ситуація на валютному ринку нормалізувалася. В загальному НБУ продав $ 2,45 млрд, а купив - $ 264 млн, уточнюють в НБУ.
Крім того, на обслуговування і погашення загалом було спрямовано понад $ 1,12 млрд (в еквіваленті). З них $ 536,7 млн сплачено за ОВДП, 409,3 млн - за зобов'язаннями уряду і НБУ на користь МВФ. Решта - за іншими зобов'язаннями перед іноземними кредиторами та міжнародними фінансовими організаціями.
У Нацбанку стверджують, що поточний обсяг міжнародних резервів покриває 3,7 місяці майбутнього імпорту, що є достатнім для виконання зобов'язань України з поточних операцій уряду і НБУ.


За уточненими даними НБУ, на 1 березня міжнародні резерви склали $ 27,04 млрд (в еквіваленті). Це на $ 419,6 млн більше, ніж до даних, опублікованих на початку місяця.
Докладно про стан міжнародних резервів читайте статті Тетяни Богдан, завідуючої відділом державних фінансів Growford Institute (Київ), - "Економічна криза: деструктивний ефект синергії".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



