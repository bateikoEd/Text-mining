Комісію очолив міністр розвитку економіки, торгівлі і сільського господарства.

Міжвідомчу комісію з міжнародної торгівлі очолив міністр розвитку економіки, торгівлі та сільського господарства Ігор Петрашко. Таке рішення через кадрові зміни Кабінет міністрів прийняв під час засідання 6 травня.
Також, до складу комісії увійшов перший заступник міністра інфраструктури Дмитро Абрамович. Дмитра Карпенка замінив начальник першого управління ГУ контррозвідувального захисту інтересів країни у сфері економічної безпеки СБУ Валентин Гаращук.
Крім того, уряд включив до складу комісії держуповноваженого Антимонопольного комітету Сергія Тищика замість Ігоря Кутсовского. Заступник міністра фінансів Світлана Воробей замінила Павла Ходаковського.
Кабінет міністрів виключив з комісії колишнього заступника Готаможни Дениса Шендрика.


Як повідомлялося, сьогодні під стінами Кабінету міністрів підприємці з різних регіонів України влаштували акцію протесту "Карантин вбиває". Близько двох сотень людей вимагають від влади дозволити працювати малому та середньому бізнесу. Спочатку акція протесту планувалася як автопрогон, проте через перекриття вулиці Грушевського, протестанти вирішили йти під Кабмін пішки.
Детальніше про протестний рух підприємців, який набирає обертів, читайте в статті Олега Гетьмана "Протестний рух проти безробіття".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



