Вартість ф'ючерсу на нафту марки Brent підвищилася більш ніж на 3%.

За станом на 4:54 за київським часом вартість ф'ючерсу на нафту марки Brent з поставкою в травні 2020 року в ході торгів зростає на 3,6% — до $ 28,01 за барель, свідчать дані торгів на лондонській біржі ICE.

Нафта марки WTI торгується на рівні $ 24,45 за барель.

Минулого тижня ціна Brent вперше з 2003 року впала нижче $ 26. На мінімумі вартість травневих ф'ючерсів знизилася до $ 24,72, впавши більш ніж на 9% порівняно з показниками на момент закриття попередніх торгів. На наступний день біржі відкрилися зростанням вартості нафти на 6%.


Ціни на нафту почали знижуватися в січні через поширення коронавірусу і зниження попиту на паливо. Як повідомляє Bloomberg, експерти прогнозують найбільше з 1980 року падіння попиту на нафту.
Про інші причини падіння цін на нафту читайте в статті Михайла Гончара, Оксани Іщук і Ігоря Стукаленко "Чорний лебідь над нафтовим озером".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



