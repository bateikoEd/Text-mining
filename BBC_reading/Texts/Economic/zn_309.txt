14% українців втратили роботу, 34% - втратили частину доходу.

Серед українців, хто працював до карантину, запровадженого у зв'язку з епідемією коронавірусу, тільки 46% за березень отримають заробіток в повному обсязі, 34% — у меншому обсязі, ніж очікувалося, а 14% втратили роботу через карантин, свідчать дані опитування компанії Info Sapiens, проведеного наприкінці березня 2020 року.
За даними опитування, 43% тих, хто працював або вчився до карантину, продовжують регулярно відвідувати місце роботи або навчання.
Крім того, 24% тих, хто перестав ходити на роботу або навчання, продовжили працювати або навчатись дистанційно.
В цілому 74% тих, хто до карантину працював або навчався, продовжують це робити. З них 8% відзначали, що працюють більше, ніж раніше, а 30% — що працюють менше.
60% українців назвали щонайменше один вид фінансових збитків, понесених ними у результаті епідемії коронавірусу в Україні.
38% українців відзначили зменшення регулярного доходу сім'ї, 16% — повну втрату доходу, 14% — втрати роботи, 10% — фінансові збитки (наприклад, через здачу квитків).
Якщо розглядати нефінансові збитки, 11% українців також скаржилися на зловживання з боку влади, а 8% — на ненадання належної медичної допомоги.
"загалом 69% опитаних зазначили, що їх сім'ї так чи інакше постраждали від епідемії", — підсумовують в "Info Sapiens".
Опитування компанії Info Sapiens проводився 25-29 березня методом CATI (телефонні інтерв'ю з використанням комп'ютера, computer-assisted telephone interviews) на основі випадкової вибірки телефонних номерів серед 809 респондентів. Вибірка репрезентативна для дорослого населення (віком 18 років і старше) України за статтю, віком, розміром населеного пункту і регіону проживання. Максимальна теоретична похибка не перевищує 3,4%.


Раніше глава МВС Арсен Аваков зазначив, що карантинні заходи можуть тривати ще два місяці. Також він не виключив посилення карантину. До 24 квітня включно введена заборона на регулярні і нерегулярні пасажирські перевезення приміського, міжміського, внутрішньообласного і міжобласного сполучення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



