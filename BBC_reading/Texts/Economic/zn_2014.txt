Туризм в Європі скоротився до приблизно 10% від колишнього рівня.

Євросоюз виділить 375 млрд євро на відновлення туристичної галузі регіону після пандемії коронавірусу. Зокрема 255 млрд буде виділено урядам для допомоги туристичному сектору своїх країн і близько 120 млрд - підприємцям і компаніям для перезапуску бізнесів.
"Євросоюз оцінив у 255 млрд євро допомогу державам членам об'єднання, необхідну для відновлення туристичної галузі після коронавірусу. Ще близько 120 млрд євро складуть додаткові інвестиції, які повинні допомогти підприємцям перезапустити бізнеси в сфері туризму", - розповів виконавчий директор Європейської туристичної комісії (ETC) Едуардо Сантандер в інтерв'ю португальському агентству Lusa.
За його словами, через карантин та обмеження щодо перетину кордонів, які введені для попередження розповсюдження коронавірусу, туризм в регіоні скоротився спочатку до нуля, а зараз до приблизно 10% від колишнього обсягу.
"Пов'язані з туризмом галузі також постраждали від цих заходів. Від круїзних ліній до туроператорів та авіакомпаній, всі несуть величезні збитки, які становлять від 45% для авіаперевізників до 70% для готелів та ресторанів", - пояснив Сантандер.
За його оцінкою, пов'язана з коронавірусом криза створить величезне безробіття в країнах Євросоюзу, так як якщо обмеження триватимуть ще кілька місяців, то може бути втрачено до 10 млн робочих місць. Особливо сильно, як вважають у ETC, постраждають країни Південної Європи - Португалія, Італія, Іспанія і Греція.
Європейська туристична комісія об'єднує 33 національних туристських адміністрацій країн Євросоюзу.


Раніше повідомлялося, що президент Володимир Зеленський висловив сподівання, що Україна отримає від Євросоюзу 1,2 млрд євро, які призначаються на боротьбу з пандемією COVID-19 і подоланням її наслідків.
Єврокомісія схвалила надання Україні 1,2 млрд євро допомоги двома траншами по 600 млн. Перший транш Євросоюз готовий надати без додаткових вимог відразу ж після того, як відповідні рішення будуть схвалені Європарламентом і Радою ЄС.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



