Середня зарплата в Україні у січні становила 10727 гривень в місяць, а в лютому - 10847 гривень.

Минулого місяця розмір середньої зарплати в Україні зріс на 120 гривень. Найменш оплачуваними виявилися медична сфера та галузь готельно-ресторанного обслуговування, а найбільші заробітні плати у фінансистів та страховиків. Про це повідомляє пресслужба Держстату.
"Середня номінальна заробітна плата штатного працівника підприємств, установ та організацій у лютому 2020р. становила 10847 грн, що у 2,3 раза вище рівня мінімальної заробітної плати (4723 грн)", - повідомляють у відомстві.
Зазначається, що порівняно з січнем розмір середньої номінальної заробітної плати збільшився на 1,1%, а за останні 12 місяців (відносно лютого 2019р.) – на 15,0%.
Відомо, що працівники сфери фінансів чи страхування отримують в середньому 21606 гривень на місяць, що на 7,6% більше, ніж у січні.
Стосовно медпрацівників, то вони отримують в середньому 7 471 гривень в місяць, (на 2,4% більше, ніж в січні), а працівники готелів та ресторанів — 7411 гривню (на 0,2% більше, ніж у січні).
Якщо аналізувати ситуаці в регіонах, то найменші заробітні плати у жителів Чернівців – 8384 гривні, а найбільші у киян - в середньому 16447 гривень.
Для порівняння, середня зарплата в Україні у січні становила 10727 гривень в місяць.


Раніше повідомлялося, що Нацбанк пропонує в цілях недопущення поширення нового коронавіруса перевести виплату зарплат, пенсій, субсидій та інші виплати в безготівкову форму. НБУ звернувся до Кабміну і підприємствам.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



