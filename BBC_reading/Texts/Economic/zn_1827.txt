На цьому тижні вартість травневих ф'ючерсів WTI досягла негативних значень.

Поточний місяць вже увійшов в історію своїм рекордним падінням цін на нафту еталонних марок. Навіть не мінімальні, а негативні ціни на нафту були зафіксовані 20 квітня.
Кризу на нафтовому ринку дехто називає найгіршою в історії біржових торгів, втім, низка експертів переконані в тому, що така волатильність не триватиме надто довго, а падіння цін – короткострокове явище.
Є й ті, хто від ситуації, що склалася, тільки виграв – Саудівська Аравія та США. Фінансові накопичення першої дозволили їй скуповувати активи європейських компаній за низькою ціною. А США вдалося закачати власні сховища "під зав'язку".
І хоча зараз ринок не можна назвати стабільним, ціни на "чорне золото" все ж почали зростати. А користувачі соцмереж, оговтавшись від недавнього шоку, – жартувати на тему нового падіння нафти. Адже на разі немає факторів, які б забезпечили стабільне зростання (зростання економіки, скасування карантинів у всьому світі).
Користувачі порівнюють ситуацію на ринках з тайської грою "Лімбо", пропонують купити стратегічний ресурс зараз, щоб "отримати доплату в майбутньому", а також жартують про протистояння найбільших експортерів нафти. Не забувають в мемах і про екоактивістку Грету Тунберг.


Нагадаємо, 23 квітня нафта істотно зросла в ціні після заяви президента США Дональда Трампа про те, що збройні сили країни відкриватимуть вогонь по іранських військових катерах, які йдуть на зближення з американськими кораблями.
20 квітня на світових біржах вартість травневих ф'ючерсів на нафту марки WTI досягла негативних значень. Ситуація на біржі обумовлена надлишком нафти на ринку, що пов'язано зі зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть аж такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже за місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям доплачуватимуть. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Докладніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



