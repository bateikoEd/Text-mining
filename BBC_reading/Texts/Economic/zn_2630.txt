В уряді впевнені, що є підстави притягати до відповідальності голів ОДА, фінансових підрозділів, медичних департаментів та медустанов.

Деякі обласні держадміністрації витратили субвенцію від Кабінету міністрів, яку повинні були направити на 300% доплату медикам, на закупівлю медтехніки і обладнання у лікарні, повідомив міністр Кабінету міністрів Олег Немчінов в інтерв'ю "Громадському".
"Тобто вона була використана ніби на медичні цілі, а не на зарплату", - наголосив він.
За словами міністра, витратити ці гроші у такий спосіб вирішували безпосередньо облдержадміністрації, тому є підстави притягати до відповідальності голів ОДА, фінансових підрозділів, медичних департаментів та медустанов.


Нагадаємо, міністр охорони здоров'я України Максим Степанов зазначив що питання підвищення заробітної плати на 300% лікарям, які безпосередньо працюють з COVID-19, повинне розмежовуватися по часу. Він додав, що президент України вже підписав відповідний закон, згідно з яким передбачено близько 15,8 млрд гривень саме на підвищення заробітної плати медичним працівникам, які працюють з COVID-19.
У понеділок, 4 травня президент Володимир Зеленський публічно закликав керівництво МОЗ та профільного парламентського комітету запропонувати план "покращення" другого етапу медичної реформи, щоб не допустити закриття частини медичних установ і звільнення персоналу.
Також Зеленський доручив головам облдержадміністрацій погасити заборгованості перед лікарями. Як повідомив глава держави у відеозверненні 6 травня, вся заборгованість по зарплаті повинна бути погашена найближчими днями, інакше голови ОДА будуть звільнені.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



