СБ також прогнозує зростання інфляції в цьому році до 8,9%.

Світовий банк прогнозує зниження економіки України у 2020 році на 3,5% ВВП з подальшим зростанням у 3% ВВП в 2021-му, свідчить квітневий огляд СБ.
Відповідно до огляду, СБ також прогнозує зростання інфляції в цьому році до 8,9%, тоді як дефіцит бюджету складе 4,9% ВВП, дефіцит поточного рахунку — 2,7% ВВП.
При цьому рівень держборгу зросте до 59% ВВП, тоді як в 2019-му цей показник становив 51% ВВП.
В той же час реальні доходи населення знизяться на 4%.
Очікується, що серед факторів, які найбільш негативно вплинуть на українську економіку в цьому році, будуть падіння світових цін на експортну продукцію і зниження економічної активності в Польщі та інших країнах ЄС.


Раніше глава МВФ заявила, що економічна криза, яку викликала пандемія коронавірусу COVID-19, стане найбільшою з часів Великої депресії 1929-1930-х років. Найбільше нова криза вдарила по країнам, що розвиваються. До числа цих країн входить і Україна. За розрахунками МВФ, з цих країн вивели близько 100 млрд доларів іноземних інвестицій - це в три рази більше, ніж за аналогічний період під час економічної кризи 2008-2009 років.
За даними JPMorgan Chase, потенційні збитки світової економіки через пандемію COVID-19 може скласти 5,5 трлн доларів за наступні два роки.
Детальніше про те, чим нинішня економічна криза  відрізняється від стресу 2008 року читайте в статті "Коронакриза vs глобальна фінансова криза" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



