Трудові мігранти перевели до України мільярди доларів.

Українські трудові мігранти перерахували до України понад 12 мільярдів доларів. Це рекордна сума за весь час ведення такої статистики. Про це свідчать дані Національного Банку України.


Найбільша частка переказів, майже 31% від загальної суми, надійшла від заробітчан з Польщі. Українці з Польщі за рік переказали 3,68 мільярда доларів.
На другому і третьому місцях перекази з Росії (1,23 мільярда доларів, понад 10% надходжень) та Чехія (1,11 мільярда доларів, понад 9% надходжень).
Обсяги переказів із країн Євросоюзу в 2019 році склали 7,85 мільярда доларів, а з країн пострадянського простору – 1,36 мільярда доларів.
Грошові перекази трудових мігрантів є важливою статтею надходження валюти в Україну, минуло року вони склали 7,8% ВВП України.


У вересні Нацбанк повідомляв про те, що протягом першого півріччя українці, що працюють за кордоном, переслали 5,54 мільярда доларів, що на 254 мільйони доларів більше, ніж за цей період торік. За оцінками Національного банку, у 2018 році обсяги грошових переказів українських трудових мігрантів склали 14 млрд доларів.
Однак, третина підприємств відзначала недолік робочої сили серед найбільших факторів, що обмежують їх здатність збільшувати виробництво. Це найвище значення за останні роки. У 2019 році кількість українських трудових мігрантів у Польщі оцінювалася майже в 1 млн осіб. Значна частина трудових мігрантів — представники дефіцитних в Україні робітничих професій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



