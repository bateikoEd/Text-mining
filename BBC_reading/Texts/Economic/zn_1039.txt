На минулому тижні овочі подешевшали на 2,5%.

За останній тиждень, станом на 10 квітня, середні ціни на продукти харчування стабілізувалися і припинили рости. У деяких випадках ціни навіть знизилися, зокрема на овочі. Про це повідомляє Нацбанк у своєму щотижневому прогнозі.
"Ослаблення ажіотажу сприяло уповільненню зростання цін на гречку та інші крупи", - йдеться у звіті.
У порівнянні з періодом з 1 квітня по 27 березня, з 3 по 9 квітня найбільше подешевшали овочі (в цілому на -2,5%).Також подешевшав алкоголь (-0,4%), кисломолочна продукція (-0,3%), хліб (-0,1%) та м'ясна продукція (-0,1%).
При цьому мова не йде щодо тенденції здешевлення продуктів. Оскільки є продукти, які дорожчали, зокрема, лимони (+8%), перець солодкий (+5,4%), яйця (+0,9), макарони (+0,9%). Однак усереднений відсоток зростання цін на цьому тижні склав нуль відсотків (0%).








Нагадаємо, Антимонопольний комітет повідомив, що найбільші торговельні мережі після рекомендацій Київського обласного територіального відділення АМКУ почали знижувати націнку на продукти.
В кінці березня в АМКУ повідомили, що спостерігається зростання роздрібних цін на продукти харчування в ряді регіонів. Комітет також зажадав рітейлерів обґрунтувати підвищення вартості. Так, гречана крупа подорожчала більш ніж на 50%, картоплю – майже на 60%.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



