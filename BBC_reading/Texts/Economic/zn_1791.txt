Кандидат на пост віце-прем'єра Саакашвілі має намір рятувати Україну від економічного шторму.

Колишній президент Грузії і ексглава Одеської області Михайло Саакашвілі вранці 23 квітня приїхав в КВЦ "Парковий" на зустріч з депутатами фракції "Слуга народу", де обговорюється його можливе призначення віце-прем'єром. До зустрічі він встиг заявити про те, що збирається рятувати Україну від економічного шторму і похвалився, що Зеленський доручив йому займатися переговорами з МВФ.
"Україна вже заходить в сильний економічний шторм, і нам треба знаходити дуже неординарні кроки, щоб не тільки врятувати українську економіку, але максимально послабити удар по кожній українській родині і взагалі врятувати державу", - сказав Саакашвілі журналістам.
Також він заявив, що президент Володимир Зеленський, доручив йому, зокрема, займатися переговорами з Міжнародним валютним фондом (МВФ).
"Президент доручив мені займатися переговорами з МВФ. Україні потрібно набагато більше допомоги, ніж вона отримує. Нам потрібні набагато більш чіткі переговори і більш прийнятні умови. Я "за" інтеграцію у світове співтовариство і прискорену інтеграцію в Європу, але на наших умовах, а не на умовах якихось бюрократів. У мене великий досвід переговорів з цими організаціями, я хочу своїм досвідом допомогти і тому я прийняв пропозицію Володимира Зеленського", - повідомив політик.



Нагадаємо, президент Зеленський після консультацій з прем'єр-міністром Денисом Шмигалем запропонував екс-президенту Грузії посаду віце-прем'єра в уряді.
23 квітня Саакашвілі почав неформальні зустрічі з депутатами парламентських фракцій.
Джерела ZN.UA в Офісі президента повідомляють, що кандидатуру Саакашвілі Зеленському запропонував голова ОП Андрій Єрмак. Він давно знайомий з екс-президентом Грузії: обидва вчилися на факультеті міжнародних відносин КНУ імені Тараса Шевченка.
Проте більшість фракції "Слуги народу" скептично ставляться до ідеї надання Саакашвілі посади в уряді. Депутати побоюються, що він використовує її для самопіару і потім зі скандалом піде з уряду, щоб повести свій політпроект на вибори.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



