Надлишок нафти на ринку і переповнення нафтосховищ в США опустили ціну на травневі ф'ючерси до мінусової позначки.

Ціна травневих ф'ючерсів на нафту марки WTI продовжила падіння і вперше в історії досягла від'ємної позначки, передає Bloomberg.
Ф'ючерси впали в ціні на тлі надлишку нафти на ринку і переповненості нафтосховищ у США: їх завантаження наближається до граничних показників.
Близько 20:40 за Києвом травневі ф'ючерси на WTI торгувалися на Нью-Йоркській товарній біржі нижче 5 доларів за барель, а після 21:00 їх вартість стала негативною – -5 центів за барель.
Ближче до 22:00 травневі ф'ючерс впали в ціні більш ніж на 300%, їх вартість становила -39 доларів за барель. Тобто, продавці доплачували покупцям за купівлю ф'ючерсів.
Також опустилася нижче нуля і розрахункова вартість нафти російської марки Urals: вона досягав позначки -2 долара за барель: ціна ф'ючерсів впала майже на 113%.
У той же час, вартість червневих ф'ючерсів на WTI залишається вище 22 доларів за барель. Нафта марки Brent цз відвантаженням у травні коштує більше 26 доларів за барель.


12 квітня країни ОПЕК+ і інші найбільші експортери нафти, які не входять до картеля, погодили рекордне скорочення обсягів видобутку, щоб покласти кінець ціновій війні.
Згідно з домовленістю, картель скоротить видобуток на 9,7 млн барелів нафти в добу. Світовий видобуток скоротиться ще на 3,7 млн барелів завдяки США, Канаді та Бразилії.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



