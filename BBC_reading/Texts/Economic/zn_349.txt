Як експортер Україна відчує наслідки цінового шоку на товарних ринках.

Європейський банк реконструкції та розвитку прогнозує скорочення  ВВП України на тлі пандемії коронавірусу Covid-19, але вважає, що українська економіка зможе швидко відновитися, завдяки інвестиціям.
"Загалом ми прогнозуємо скорочення ВВП, яке також викличе скорочення податкових надходжень. Вкупі з погашенням зовнішнього боргу у 2020-му році, це робить завершення переговорів щодо кредитного фінансування з боку МВФ абсолютним пріоритетом для влади України", - цитує директора ЄБРР у країнах Східної Європи і Кавказу Маттео Патроне "Голос Америки".
У ЄБРР вважають базовим наступний сценарій: на Україну чекає короткотермінова рецесія, за якою послідує різке відновлення економіки, якому сприятимуть інвестиції у державний сектор. На думку Патроне, банківська система перебуває у гарному стані для подолання викликів.
За словами фахівця, кілька факторів визначать вплив коронавірусу на українську економіку.
"Шок ланцюжка постачання та збуту на Україні, можливо, позначиться менш гостро, ніж на інших економіках, бо Україна ще не завершила процес інтеграції до глобального ланцюжка доданої вартості. Україна відчує наслідки споживацького шоку. Він стане результатом зменшення попиту всередині країни та стандартного попиту", - пояснив Патроне.
До того ж, як експортер Україна відчує наслідки цінового шоку на товарних ринках. Невпевненість на глобальному ринку також вплине на девальвацію гривні та збільшення ставки євробондів.


Як зазначають експерти Українського інституту майбутнього Анатолій Амелін, Яна Лаврик і Данило Монін, Україна є країною, що залежить від сировинного експорту й шоків на зовнішніх ринках.
Чого, крім зниження офіційної зайнятості, втрат економіки з 1-го дня карантину та зміни реального ВВП варто чекати Україні та українцям, читайте у матеріалі "Прогноз збитків. Якими будуть економічні збитки України через пандемію коронавірусу" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



