Попит на американську валюту трохи перевищив пропозицію.

Національний банк України у середу, 8 квітня, продав на міжбанку 44,5 млн доларів. Курс гривні коливався біля позначки 27,3 гривні за долар, повідомляє пресслужба регулятора.
У НБУ констатували, що хоча попит на долар дещо перевищував пропозицію, але ситуація на валютному ринку стабілізувалася.
"Ажіотажний попит як з боку бізнесу, так і з боку населення вичерпався", - відзначили в Нацбанку.
Крім того, наприкінці березня регулятор повернувся до практики купівлі валюти. З того часу НБУ викупив на ринку близько 500 млн доларів, що були спрямовані на поповнення золотовалютних резервів.
Зараз золотовалютні резерви України перевищують 25 млрд доларів. Згідно з підрахунками регулятора, цього достатньо як для згладжування надмірних курсових коливань на валютному ринку, так і для виконання всіх поточних зобов'язань з обслуговування зовнішнього боргу.



Як повідомлялося, Нацбанк отримав з-за кордону партію готівкового долара США, необхідного для підкріплення кас банків, і 25 березня провів операцію з обміну цієї готівки на безготівкову валюту банків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



