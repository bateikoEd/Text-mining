Приймати на зберігання такі відходи українську сторону зобов'язує підписана з РФ ще в 1993 році угода.

Державне агентство України з управління зоною відчуження (ДАЗВ) затвердило проект будівництва сховища для високоактивних радіоактивних відходів, які будуть в переробленому вигляді повертатися з Росії.
Документація за проектом вже готується і незабаром буде подана на тендер, як повідомляють в керівництві Центрального підприємства по поводженню з радіоактивними відходами.
Наголошується, що це сховище буде призначатися для проміжного зберігання високоактивних відходів, що повертаються з Росії після переробки відпрацьованого ядерного палива українських атомних електростанцій.
Як відомо, приймати на зберігання такі відходи українську сторону зобов'язує підписаний із Російською Федерацією ще в 1993 році договір про науково-технічне та економічне співробітництво в галузі атомної енергетики.
Сховище побудують на комплексі виробництв "Вектор", який може гарантувати радіаційну безпеку укриття і надійне тимчасове зберігання відходів протягом усього терміну його експлуатації до 100 років.


Раніше повідомлялося про те, що Централізоване сховище відпрацьованого ядерного палива не буде приймати ядерні відходи з інших країн.
Детальніше про те, чи зможе забезпечити належну ядерну та радіаційну безпеку 15 енергоблоків атомних станцій України керівник, який достеменно не знає важливості принципів і технологічних нюансів роботи ядерної галузі? Читайте у статті Алли Єрьоменко "Ядерна куховарка" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



