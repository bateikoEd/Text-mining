НБУ вчора не продавав валюту на міжбанківському валютному ринку.

Нацбанк у вівторок, 31 березня, купив $ 64 млн і поповнимо ними золотовалютні резерви країни. Як пояснили в НБУ, прийняття Радою у першому читанні "антиколомойського" законопроекту і в цілому закону про ринок землі, позитивно вплинуло на валютний ринок. Про це повідомляє прес-служба НБУ.
Це сталося вперше з початку коронавірусної кризи, відзначає регулятор. Крім того, 31 березня Нацбанк не продавав валюту на міжбанківському ринку.
"Пропозиція валюти з боку бізнесу перевищувала попит, тому гривня зміцнювалася. За підсумками торгів котирування змістилися в бік позначки 27,6 грн за долар", - повідомили в Нацбанку.



НБУ за підсумками минулого тижня (з 23 по 28 березня) продав на міжбанківському валютному ринку близько $ 80 млн.

Нацбанк у період з 16 до 20 березня продав на міжбанківському валютному ринку задля підтримки гривні $ 1,088 млрд. За період з 9 до 13 березня продаж валюти склала $ 981,60 млн. 

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



