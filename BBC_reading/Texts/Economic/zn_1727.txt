Brent виросла в ціні вище $ 22 за барель, а WTI - перевищила $ 15.

Вартість нафти еталонних марок істотно зросла після заяви президента США Дональда Трампа про те, що збройні сили країни будуть відкривати вогонь по іранських військових катерах, котрі йдуть на зближення з американськими кораблями. Про це свідчать дані торгів на лондонській біржі ICE Futures сьогодні вранці, 23 квітня.
Червневі ф'ючерси на Brent зросли на $ 2,18 (10,70%) – до $ 22,55 за барель.
Ф'ючерси на WTI на червень на електронній сесії на Нью-йоркській товарній біржі (NYMEX) виросла на $ 1,66 (12,05%) – до $ 15,44 за барель.
Спред між актуальними контрактами на марки Brent і WTI складає $ 7,11 на користь Brent.


 
Нагадаємо, що 20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



