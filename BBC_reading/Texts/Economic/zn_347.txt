Поліпшення очікують у другій половині року.

Кабінет Міністрів України при підготовці проєкту поправок до держбюджету на 2020 рік погіршив макропрогноз через епідемію коронавірусу. Зокрема прогноз показників інфляції змінили з 5,5% до 8,7%, а середньорічного курсу гривні – з 27 грн/ до 29,5 грн/. Про це повідомив прем'єр-міністр Денис Шмигаль в Telegram.
"При розробці змін до держбюджету уряд оновив макроекономічний прогноз. На засіданні Кабміну затвердили нові цифри. Можливо, не всіма цифрами ми задоволені, але вже у другому півріччі очікуємо поліпшення економічної ситуації", – повідомив Денис Шмигаль.
Він уточнив, що фахівці Мінекономіки в процесі підготовки нового прогнозу провели ряд консультацій з експертами Мінфіну, НБУ, МВФ та незалежними аналітичними організаціями.
Шмигаль повідомив, що номінальний ВВП прогнозується на рівні 4 трлн грн, тоді як раніше він оцінювався в 4,51 трлн грн.
За його словами, прогноз безробіття погіршений з 8,1% до 9,4%, а середньомісячної зарплати – з 12,5 тис. грн до 11 тис. грн, що з урахуванням інфляції відповідає рівню 2019 року.


Раніше прем'єр-міністр України Денис Шмигаль заявив, що витрати на інфраструктуру і розвиток, культуру та освіту будуть збережені при зміні Держбюджету. Він також запропонував при перегляді Держбюджету на 2020 рік, сплачувати лише половину зарплати чиновникам, які отримують понад 10 мінімальних заробітних плат, тобто понад 47 тисяч гривень. За словами Шмигаля, топ-чиновники тепер повинні "затягнути пояси".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



