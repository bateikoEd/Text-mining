Прем'єр констатував, що ситуація в економіці надзвичайно складна.

В Україні за останній місяць карантину кількість безробітних зросла на 100 тисяч осіб, повідомив прем'єр-міністр України Денис Шмигаль в ефірі "Свободи слова" на каналі ICTV, визнавши, що ситуація в економіці надзвичайно складна.
За його словами, на казначейському рахунку сьогодні лежать ті самі десятки мільярдів гривень, що і минулого року, а золотовалютні запаси сьогодні плюс 25 мільярдів доларів еквівалент.
"Тому курс стабільний, але ситуація в економіці надзвичайно складна. Ми не применшуємо впливу економічної кризи в ситуації з карантином в Україні, який вплинув на малий, на середній бізнес. Ми не применшуємо ситуацію, скільки людей сьогодні втратили роботу. У нас 100 тисяч безробітних зареєструвалися на біржі за місяць. На 100 тисяч зросла їхня кількість", - поскаржився Шмигаль.

Кабінет міністрів продовжив карантин до 22 травня. Проте з 11 травня в країні послаблять деякі обмеження. Зокрема послаблення стосується роботи парків, скверів та зон відпочинку. Також уряд дозволив працювати салонам краси і деяких магазинах.
Про те, як уряд відкрив для себе трудову міграцію і що з цього вийшло, читайте в матеріалі Павла Кравчука та Ірини Сушко "В Режимі очікування" на ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



