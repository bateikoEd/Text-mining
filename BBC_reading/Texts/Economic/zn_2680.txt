В поточному маркетингом році вивезено вже 51,5 млн тонн зернових.

Україна з початку 2019/2020 маркетингового року (липень-червень) станом на 8 травня 2020 року експортувала 51,47 млн тонн зернових і зернобобових. Це на 8,16 млн тонн більше, ніж на аналогічну дату минулого МР.
Згідно з даними інформаційно-аналітичного порталу АПК України, до теперішнього часу країна експортувала 19,2 млн тонн пшениці, 26,9 млн тонн кукурудзи і 4,7 млн тонн ячменю.
За станом на 8 травня поточного року експортовано також 299,7 тис. тонн борошна.


Нагадаємо, що Україна в 2018/2019 МР експортувала рекордні 50,4 млн тонн зернових, зернобобових та борошна, що на 23% вище показника попереднього МР.
Однако, як писав у своїй статті для ZN.UA експерт Продовольчої та сільськогосподарської організації ООН Андрій Ярмак, вже зараз перспективи врожаю зернових та олійних культур в Україні під великим питанням. Ярі культури все ще можуть врятувати дощі, якщо вони, звичайно, будуть, але зізнаймося, що такої посухи в Україні не було дуже давно. Відповідно, озимі культури знаходяться в поганому стані. Настільки, що навіть були пошкодження від заморозків у квітні, які зазвичай для них не є проблемою. Про інші тренди в агровиробництві читайте в тексті Андрія Ярмака "Нагодувати всіх і самим з голоду не померти".
Також про проблеми та ризики для українських аграріїв під час пандемії коронавірусу в світі читайте в статті Андрія Паливоди "Вмирати збирайся, а жито сій!".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



