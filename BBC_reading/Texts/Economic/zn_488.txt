У середу Нацбанк продав валюти на 33% менше, ніж днем раніше.

Національний банк України (НБУ) продав на міжбанківському валютному ринку у середу $ 200 млн, що на 33%, або на $ 100 млн менше, ніж у вівторок ($ 300). Про це повідомив регулятор на сторінці в Facebook.
"Сьогодні Національний банк приймав активну участь в торгах на міжбанківському валютному ринку. Ми продали $ 200 млн для згладжування надмірних курсових коливань, а не фіксуючи курс на визначеному рівні, як і передбачає режим гнучкого курсоутворення", - йдеться в повідомленні.


Повідомлялося, що за минулий тиждень НБУ продав на міжбанківському ринку $ 981,60 млн, тоді як в перший тиждень березня обсяг купівлі валюти склав $ 150 млн, продажу – $ 307,2 млн.
Як писало ZN.UA банківська система України може легко втратити свою ліквідність. Для цього достатньо двох речей: продаж Національним банком ще кількох мільярдів доларів (що буде призводити до вилучення гривні з обігу) і вкладення банками (насамперед державними) коштів в ОВДП з урахуванням відсутності попиту з боку нерезидентів.
Детальніше про недоліки в роботі НБУ читайте в статті Михайла Джуса, завідувача відділу фінансових ринків GROWFORD Institute, раніше завідувача відділу досліджень монетарного та валютного регулювання Експертно-аналітичного центру "Оптима" – "П'ять кроків Нацбанку, уповільнюють економічне зростання".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



