Протягом двох тижнів до цього НБУ продавав по $ 100-300 млн щодня.

Національний банк (НБУ) вчора, 23 березня, продав $ 50 млн з метою згладжування коливань на валютному ринку. Хоча майже два тижні інтервенції НБУ становили $ 100-300 млн щодня. Про це повідомляє прес-служба регулятора.
Наголошується, що попередній робочий день (20 березня) регулятор купив в резерви $ 50 млн і продав $ 150 млн.
На думку регулятора, інтенсивність коливань на валютному ринку ослабла і ринок виглядає більш збалансованим.
Також в останні дні спостерігається збільшення кількості продавців валюти на міжбанку і падіння попиту на валюту з боку фізичних осіб.
"В останні дні минулого тижня громадяни купували валюти стільки ж, скільки і продавали, не формуючи додаткового тиску на гривню", – сказано в повідомленні НБУ.


Як повідомлялося, Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склав $ 981,60 млн.
Як писало ZN.UA, банківська система України може легко втратити свою ліквідність. Для цього достатньо двох речей: продаж Національним банком ще кількох мільярдів доларів (що буде призводити до вилучення гривні з обігу) і вкладення банками (насамперед державними) коштів в ОВДП з урахуванням відсутності попиту з боку нерезидентів.
Детальніше про недоліки в роботі НБУ читайте в статті Михайла Джуса, завідувача відділу фінансових ринків GROWFORD Institute, раніше завідувача відділу досліджень монетарного та валютного регулювання Експертно-аналітичного центру "Оптима" – "П'ять кроків Нацбанку, уповільнюють економічне зростання".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



