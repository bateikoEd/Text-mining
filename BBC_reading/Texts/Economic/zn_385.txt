Сформують перелік країн, до яких будуть застосовуватися особливі умови щодо пом'якшення боргового навантаження.

Світовий банк і Міжнародний валютний фонд закликали країни "Великої двадцятки" відкласти стягнення боргових зобов'язань за кредитами найбідніших країн світу. Про це йдеться в спільній заяві Всесвітнього банку і МВФ, пише ЕП.
"Спалах коронавіруса, ймовірно, може мати серйозні економічні та соціальні наслідки для найбідніших країн. Ми закликаємо країни-члени G20 призупинити стягнення боргів з таких країн відповідно до двосторонніх кредитних угод", - йдеться в повідомленні.
Світовий банк і МВФ закликали країни G20 визначити перелік держав, які знаходяться в зоні ризику, і надати пропозиції щодо пом'якшення боргового навантаження.


У переліку країн, яким потрібна допомога, в тому числі щодо пом'якшення боргового навантаження, може опинитися і Україна. Як писало ZN.UA, негативні наслідки коронавіруса скоро проявляться через труднощі з рефінансуванням державного боргу (зростання вартості запозичень на внутрішньому і зовнішньому ринках) і виконанням державного бюджету.
Докладно про наслідки коронавірусу для української економіки і необхідних діях НБУ читайте у статті для ZN.UA від Василя Фурмана, члена ради НБУ – "Антикризові заходи потребують грошей. Де візьмемо?".
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



