Глава відомства стверджує, що збереження одного робочого місця в 5 разів дешевше, ніж створення нового.

Після впровадження карантину на території України у зв'язку з поширенням коронавірусної інфекції 700 тис. українців залишилися без роботи. Про це повідомив президент Торгово-промислової палати України Геннадій Чижиков, пише "Укрінформ".
"Всього через карантин вимушено не працюють близько 4 млн українців. За нашими оцінками, близько 500 - 700 тисяч неофіційно зайнятих із закриттям бізнесів на карантин сьогодні, фактично, не мають роботи. Якщо додати майже 1,5 млн безробітних, то отримуємо кількість незайнятих на рівні 2,0-2,2 млн осіб", - сказав президент Торгово-промислової палати України. 
Чижиков додав, що близько 3,5 млн українців працюють в тіньовому секторі, з них 1 млн – в "карантинних" галузях.
"Підприємці психологічно налаштувалися припинити роботу до 3 квітня. У зв'язку з продовженням надзвичайної ситуації до 24 квітня багато хто з підприємців ставить питання: як зараз заробляти гроші в умовах карантину. У більшості з них запас міцності до середини - кінця квітня. У середнього і великого бізнесу запас більше - 2-3 місяці" , - вважає президент ТПП України.
Він також додав, що збереження бізнесу та робочих місць підприємців повинно бути приорітетом, оскільки збереження одного робочого місця в 5 разів дешевше, ніж створення нового.


11 березня генеральний директор ВООЗ Тедрос Адханом Гебрейесус заявив про пандемію через поширення коронавірусу Covid-2019.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
16 березня Кабмін за ініціативою Зеленського посилив карантинні заходи, ввівши обмеження на роботу метро, міжміські пасажирські перевезення та масові заходи.
Докладніше про боротьбу з коронавірусом у світі читайте в матеріалі ZN.UA "Світ у боротьбі з коронавірусом: як Україну та інші країни поступово затягує в глобальний карантин".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



