За словами прем'єра, найбільше коштів за останні два тижні витратили на медичне обладнання.

Прем'єр-міністр Денис Шмигаль повідомив про те, що Україна за два тижні витратила близько мільярда гривень на товари, які необхідні для боротьби з коронавірусом. Очільник Кабміну також розповів, чого саме закупили найбільше.
"Майже мільярд за два тижні. Органи державної влади на всіх рівнях через Prozorro придбали необхідні для боротьби з COVID-19 товари на суму 954 млн грн.", - написав Шмигаль у Telegram.
За його словами, найбільше закуповувалися:
- медичне обладнання (зокрема апарати ШВЛ, пульсоксиметри, монітори пацієнта тощо) — 190,15 млн грн;
- медичні матеріали (зокрема рукавички, захисні маски, респіратори, ізоляційні костюми тощо) — 147,12 млн грн;
- обладнання для анестезії та реанімації (зокрема кисневі концентратори) — 116,04 млн грн.
"Це значна сума, проте її точно недостатньо для того, щоби повністю реалізувати кроки уряду та президента щодо боротьби з коронавірусною загрозою. Верховна Рада має підтримати #БюджетНадзвичайноїСитуації, щоб ми могли запустити Фонд боротьби з COVID-19 та його наслідками у розмірі 97,1 млрд грн." - додав Шмигаль.


Раніше повідомлялося, що прийняті парламентом законопроєкти щодо протидії коронавірусу не захищають найвразливішу і бідну частину населення – пенсіонерів. Крім того, для підвищення пенсій необхідно переглянути бюджет, дохідна частина якого не виконується з грудня 2019 року.
Детальніше про прийнятий Верховною Радою законопроект про протидію коронавірусу читайте у статті Алли Котляр "За чий рахунок обід?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



