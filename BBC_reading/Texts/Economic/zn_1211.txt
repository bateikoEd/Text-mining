Емісія гривні провокує інфляцію і девальвацію.

Фінансування дефіциту державного бюджету шляхом емісію гривні (випуску грошей в обіг) це "шлях в нікуди", про що свідчить досвід України. Так вважає заступник голови Національного банку України (НБУ) Дмитро Сологуб.
"В України були в минулому досить негативні епізоди: і в 90-х, і в 2008, і в 2014 роках, коли нестримне фінансування дефіциту державного бюджету монетарними засобами, тобто емісією привели до всіх цих бід. Не хотілося б знову випускати з пляшки цього "джина інфляції і девальвації", коли гривня девальвує, зростає інфляція, збільшуються витрати бюджету, потім знову фінансується дефіцит монетарними засобами і так далі. Це шлях в нікуди", – сказав він у відеозверненні, обнародованом на сторінці НБУ в Facebook.
Сологуб зазначив, що роль центробанку – це підтримка ліквідності банківської системи, яка, в свою чергу, може використовувати ліквідність і грошові кошти на кредитування на купівлю державних цінних паперів, на фінансування бюджету.


Нагадаємо, що Рада сьогодні, 13 квітня, прийняла поправки до державного бюджету-2020 - проект закону № 3279-д від 11.04.2020. У документі передбачено, що доходи держбюджету пропонується знизити на 119,7 млрд грн порівняно з чинним законом - до 975,833 млрд грн (у тому числі по загальному фонду - до 855,4 млрд грн). Витрати пропонується збільшити на 82,4 млрд грн - до 1,266 трлн. грн. (по загальному фонду – до 1,135 трлн грн). При цьому граничний обсяг держборгу пропонується скоротити з поточних 2,045 трлн грн до 2,386 трлн грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



