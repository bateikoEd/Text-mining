Вартість гречки та овочів зросла на 50% і вище.

Антимонопольний комітет відзначає зростання роздрібних цін на продукти харчування у ряді регіонів, і вимагає рітейлерів обґрунтувати підвищення вартості. Так, гречана крупа подорожчала більш ніж на 50%, картоплю – майже на 60%. Про це йдеться в повідомленні АМКУ.
"На сьогодні в деяких регіонах ми бачимо, що ціни на гречану крупу зросли більш ніж на 50%, пшоно - на 24%, цукор - на 16%. Значне підвищення цін зафіксовано і на овочі - майже на 60% подорожчала картопля, в деяких мережах вдвічі піднялися ціни на цибулю і моркву", - заявляють в АМКУ.
Комітет вимагає від харчових рітейлерів оперативно надавати повну інформацію про закупівельні та роздрібні ціни на основні види продуктів.


Раніше повідомлялося, що Державна митна служба запевнила, що продукти харчування будуть поставлятися в Україну безперебійно. Фури з товарами курсують між країнами без перешкод.
Споживачі по всій Європі кілька тижнів скуповували продукти на тлі побоювань, що пандемія коронавірусу і карантин триватимуть більше ніж місяць, і можуть виникнути проблеми з постачаннями.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



