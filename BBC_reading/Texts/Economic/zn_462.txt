У Нацбанку запевнили, що помірне зростання дефіциту є прийнятним.

Національний банк розраховує погашати дефіцит держбюджету, який виріс через розповсюдження коронавірусу, за рахунок коштів Міжнародного валютного фонду (МВФ). Про це повідомив глава НБУ Яків Смолій на брифінгу сьогодні, 20 березня.
"Ми разом з урядом розраховуємо на те, що з програм МВФ більшість коштів буде спрямовано до державного бюджету на покриття цього дефіциту", - сказав він.
Частина коштів МВФ буде спрямована на поповнення золотовалютних резервів, додав Смолій.
"Ми підходимо до кризи порівняно з низьким рівнем боргу 50% ВВП, а було 80%, і дефіцитом бюджету лише 2% ВВП, а було 10%. У кризовій ситуації немає нічого страшного, якщо розширити дефіцит до 3-4-5% ВВП", – сказав заступник голови НБУ Дмитро Сологуб.
Сологуб підкреслив, що помірне розширення дефіциту з фінансуванням за рахунок коштів МВФ та інших міжнародних фінансових організацій є прийнятним.


Нагадаємо, що на початку березня МВФ повідомив про намір виділити $ 50 млрд країнам з низькими доходами і економіками, що розвиваються на боротьбу з коронавірусом, а на цьому тижні директор-розпорядник Фонду Крісталіна Георгієва заявила про готовність МВФ в цілому мобілізувати $ 1 трлн на кредити для надання допомоги країнам у подоланні епідемії та її наслідків.
НБУ також веде переговори з МВФ щодо нової програми розширеного фінансування України. Раніше в Мінфіні назвали дві умови, які Україні залишилося виконати для отримання траншу МВФ за новою програмою. Для продовження угоди з МВФ на 5,5 мільярдів доларів залишилося прийняти закон про ринок землі і проект закону 2571 про екс-власників збанкрутілих банків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



