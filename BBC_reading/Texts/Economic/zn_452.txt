Рефінансування отримали десять банків.

Національний банк України на позачерговому кількісному тендері з рефінансування 20 березня задовольнив заявки 10 банків на загальну суму 6,93 млрд грн під 10%. За даними НБУ, в тендері регулятор планував пропонувати банкам позики на термін до 28 днів, передає Finbalance.
Тижнем раніше, 13 березня, НБУ надав для 9 банків рефінансування на 10,06 млрд грн під 10% на 14 днів.
При цьому на 20 березня припадає погашення Нацбанком двотижневих депозитних сертифікатів, які були розміщені 6 березня Нацбанком серед 63 банків на суму 148,5 млрд грн.
На початок дня п'ятниці 20 березня обсяг коштів на коррахунках банків становив 36,7 млрд грн, що на 14,9 млрд грн менше (-28,9%), ніж було на 16 березня (тобто за станом на початок тижня).


Національний банк також вводить довгострокове рефінансування банків на строк до 5 років на додаток до стандартних короткострокових інструментів рефінансування.
Нагадаємо, що НАБУ підозрює Нацбанк у співучасті розтрати 12 млрд грн рефінансування.
На думку банкірів повернення "рефінансу" стало бізнесом для власників банків і чиновників НБУ.
Як писало ZN.UA у статті "Де гроші?", більше 100 млрд грн розданого банкам-"зомбі" рефінансування не тільки пішли на фактичну підтримку бізнесів їх власників, але й перейшли на валютний і інші ринки. І вилилися в кінцевому підсумку у трикратну девальвацію національної валюти і 60-відсоткову інфляцію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



