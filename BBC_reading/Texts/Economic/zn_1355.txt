Закон має допомогти спростити сплату податків.

Президент України Володимир Зеленський підписав Закон "Про внесення змін до деяких законодавчих актів України щодо запровадження єдиного рахунку для сплати податків і зборів, єдиного внеску на загальнообов'язкове державне соціальне страхування" № 559-IX. Про це повідомляє пресслужба глави держави.
За цим законом створять єдиний рахунок для сплати податків і зборів (крім ПДВ та акцизного податку з реалізації пального та спирту етилового, а також митних платежів). Закон також передбачає єдиний соціальний внесок через Електронний кабінет платника податків. Відповідно до підписаного закону, такий рахунок буде відкрито для платника за його бажанням на центральному рівні Державної казначейської служби.
"Таким чином, закон допоможе спростити сплату податкових платежів та сприятиме зменшенню кількості помилково або надміру сплачених грошових зобов'язань. Крім того, ухвалені зміни сприятимуть підвищенню рівня відкритості, прозорості та довіри платників податків до державних органів, - йдеться в повідомлення ОПУ.
Закон підтримав парламент з урахуванням пропозицій Президента України. Зокрема, було скасовано норму щодо встановлення фіксованої торговельної націнки на тютюнові вироби, чим обмежувалися права суб'єктів господарювання, що здійснюють виробництво, імпорт та оптову торгівлю тютюновими виробами.



Раніше Державна податкова служба оприлюднила розміри податків та єдиного соціального внеску, які почнуть діяти з 2020 року для ФОПів, а Верховна Рада України підвищила ліміти річного доходу платників єдиного податку. 
Про те, чому карантин автоматично не звільняє український бізнес від виконання своїх зобов'язань за контрактами, але може допомогти зменшити тягар зобов'язань читайте у статті Маркіяна Ключковського та Олександра Волкова "Як бізнесу довести, що коронавірус - це форс-мажор".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



