На ціну вплинула тепла зима і низькі ціни на газ в Європі.

Ціна поставки газу "Нафтогазу" для потреб населення і виробників тепла в березні 2020 року складе 3,40 грн/куб. м (без ПДВ, транспортування та націнки газзбутів), це на 14% менше, ніж у лютому 2020 року (3,95 грн/куб. м). Про це повідомив глава компанії Андрій Коболєв на своїй сторінці в Facebook.
За його словами, даний показник є найнижчим з 2016 року.
Він також зазначив, що підставою для такого рівня ціни стали значні запаси природного газу і зниження цін на ресурс на європейському ринку.
Крім того, на ціну вплинули проведені в березні ТОВ "Оператор ГТС України" (ОГТСУ) торги із закупівлі газу.
"Уряд встановив результати торгів на TTF як максимально допустимий рівень. Однак в Україні в березні Оператор ГТС провів торги на значні обсяги газу, на яких ціна опустилася нижче, ніж в Європі. Тому з двох індикаторів "Нафтогаз" вибрав менший. Це наш внесок у підтримку українців, які вимушені залишатися вдома через карантин – мінус 14% оптової ціни на газ для населення та інших захищених споживачів", – написав Коболєв.
До оптової ціни газу НАКу далі включається вартість транспортування магістральними та розподільними мережами, націнка роздрібних постачальників (газзбутів) в розмірі 2,5% та ПДВ 20%, які в підсумку формують кінцеву роздрібну ціну газу для споживачів.



Раніше у звітах "Нафтогазу" зазначалось, що після підписання нового контракту на транзит газу в Європу тарифи на транспортування газу в Україну знизилися в 2-4 рази, а газ подешевшав на 25% за лічені тижні з початку року.
Ціна в Европі дешевшала на тлі аномально теплої зими, заповнених сховищ газу (ПСГ). В ЄС таким чином готувалися до можливого припинення транзиту російського газу через Україну. У березні додався ще один фактор, який продовжує впливати на ціни – поширення коронавіруса і введення у багатьох країнах карантину.
В Європі знижуються не тільки ціни на газ, але і його споживання. Серед наслідків режиму суворої ізоляції через поширення коронавіруса - зниження споживання газу на європейському ринку на 4 млрд куб. м в місяць. Такими прогнозами поділилися експерти консалтингової компанії Rystad Energy.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



