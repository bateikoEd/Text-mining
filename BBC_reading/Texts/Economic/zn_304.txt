Торговий представник України впевнений що квоти другорядні у відносинах з ЄС.

Заступник Міністра розвитку економіки, торгівлі та сільського господарства України та Торговий представник України Тарас Качка впевнений, що прохання у ЄС надати квоти ніяк не допоможе налагодити стосунки із союзом.
Про це для ZN.UA Тарас Качка розповів у інтерв'ю з оглядачем Тетяною Силіною.
"Треба розуміти, що питання квот у відносинах із Європейським Союзом — другорядне, порівняно з узагалі взаєморозумінням між українським аграрним світом і європейським. Не буде великою новиною, що в очах багатьох європейських виробників Україна — найбільша для них загроза. Відповідно, мені, щоб говорити про збереження чи розширення відкритого ринку з Євросоюзом, потрібно подолати ось таке упереджене ставлення до України деяких європейських виробників та асоціацій", - розповів заступник міністра Качка.
За його словами,  до карантину в українських чиновників була можливість активно подорожувати та підтримували діалог з польськими та пан'європейськими асоціаціями. Україна є одним з найбільших виробників сільськогосподарської продукції у світі. Тож, зараз українські товари грають велику роль у збереженні продовольчої безпеки у світі.
" [Ми] намагалися пояснити, що ми одне одному допомагаємо, а не становимо одне для одного загрозу. Саме ця робота набагато важливіша, ніж дискусія про квоти. І я сподіваюся, що в умовах пандемії коронавірусу усвідомлення того, що Україна є важливим постачальником продукції для Європейського Союзу, одним з акторів, які гарантують продовольчу безпеку ЄС, дасть нам можливість уже нинішнього року говорити про тіснішу співпрацю, більше відкриття ринків із Євросоюзом. Цей досвід — свідомого ставлення до підтримки виконання контрактів, постачання продукції, мирного співіснування, взаємодопомоги в умовах коронавірусу — закладе фундамент для більш сприятливих переговорів і щодо перегляду умов Угоди про асоціацію", - заявив Тарас Качка.


За словами Тараса Качки, Україна є нетто-експортером, тобто виробляємо більше, ніж споживаємо. Українська аграрна промисловість "годує увесь світ", експортуючи соняшникову олію та кукурудзу. Однак, за словами заступника міністра,  зовнішня торгівля пшеницею має здійснюватись дуже обережно, щоб не призвести до нестачі в Україні. А деякі традиційні продовольчі товари в Україні не перекривають попит власною промисловістю.
Детальніше про те, які виклики, загрози та можливості стають перед зовнішньою торгівлею в Україні, читайте в інтерв'ю Тетяни Силіної з торговим представником України Тарасом Качкою "Нагодувати світ в умовах пандемії — наш внесок у подолання глобальної кризи".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



