Право на допомога мають ФОП першої і другої груп платників податків.

Президент Володимир Зеленський повідомив про те, що антикризова програма, за якою фізичні особи-підприємці зможуть отримувати допомогу у близько 2 тис. грн на дитину у віці до 10 років, знаходиться на етапі запуску.
"В процесі запуску - одна з антикризових програм соціального захисту сімей. Якщо ви фізична особа-підприємець першої та другої груп платників податків, ви зможете отримати допомогу на дитину у віці до 10 років. Після погодження з бюджетним комітетом Верховної Ради, яке, я впевнений, обов'язково станеться, понад 300 тис. сімей фізичних осіб-підприємців зможуть отримати таку допомогу", - сказав він у відеозверненні до українців.
Зеленський зазначив, що програма діятиме на час карантину і один місяць після його скасування.


Повідомлялося, що Кабмін виділив 1,6 млрд грн з фонду боротьби з COVID-19 на виплату допомоги на дітей фізичним особам-підприємцям, які вимушено не працюють через карантин.
За даними ЦЗ, на отримання допомоги можуть претендувати представники малого і середнього бізнесу, які припинили або скоротили діяльність через карантин і сплачували єдиний внесок протягом 6 місяців до тимчасової зупинки діяльності і на момент звернення не скоротили персонал.
В ЦЗ можна звернутися протягом 30 днів з моменту припинення або скорочення діяльності із заявою та документами.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



