Премії російським компаніям за постачання нафти будуть виплачуватися з держбюджету РФ.

Представник російської державної компанії НК "Роснефть" повідомив про відновлення поставок нафти в Білорусь.
Він зазначив, що поставки будуть здійснюватися на тих умовах, які спочатку пропонувалися білоруській стороні, тобто з премією $ 5 за тонну.
Проте прем'єр-міністр Білорусі Сергій Румас стверджує, що премій не буде.
"Буквально в суботу ми досягли домовленості з російським урядом, що всі російські компанії зможуть постачати нафту без премії", - цитує Румаса агентство Белта.
За словами білоруського прем'єра, премія для російських постачальників нафти становила $ 11,7. Тепер розмір премії складе $ 4,7 і буде покриватися урядом РФ.


Нагадаємо, що "Укртранснафта" в березні транспортувала нафту в Білорусь. При цьому нафта з Азербайджану перекачували по нафтопроводу "Одеса-Броди" і однієї з двох гілок магістрального нафтопроводу "Дружба" на НПЗ Білорусі.

Постачання нафти у Білорусь було припинено на початку січня, оскільки сторони не уклали договір на 2020 рік. З 4 січня прокачування нафти з Росії на білоруські нафтопереробні заводи поновлювали.

Про переговори Лукашенка і Путіна щодо майбутнього Союзної держави Білорусі і Росії читайте в матеріалі Андрія Паливоди ""Інтеграція" відкладається?".

 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



