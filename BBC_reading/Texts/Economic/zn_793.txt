Нацбанк обмежив інвестиції фізосіб за кордон сумою в 100 тисяч євро в рік.

У січні-березні населення вивело за кордон 66,4 млн євро в рамках електронних лімітів. Про це повідомили в прес-службі Національного банку України (НБУ).
"У першому кварталі 2020 року в рамках встановлених е-лімітів фізичні особи перерахували за кордон 66,4 млн євро, а юрособи — 17,5 млн євро", — повідомили в НБУ.
Як повідомлялося, в грудні 2019 року Національний банк вирішив збільшити ліміт інвестицій фізосіб за кордон в 2 рази — до 100 тис. євро в рік.
За даними НБУ, в лютому-грудні 2019 року, коли були скасовані електронні ліцензії і замість них заробили автоматичні е-ліміти, фізичні особи перерахували за кордон в таких межах лімітів понад 85 млн євро.


Як повідомлялося, у березні українці придбали 70 млн доларів готівкою і 280 млн доларів безготівкової валюти.
Раніше кілька тижнів гривня дешевшала на тлі коронавірусу і введеного карантину. НБУ намагається стримувати валютні коливання і час від часу продає валюту на міжбанку. Хоча минулого тижня НБУ не продавав валюту, а навпаки купував. За тиждень регулятор купив понад $ 100 млн.
Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склав $ 981,60 млн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



