Підвищення торкнеться 8,4 млн пенсіонерів

Постанова Кабінету міністрів про планову індексацію пенсій з 1 травня стосується 8,4 млн пенсіонерів із загальної кількості 11,3 млн, а середній розмір підвищення після індексації складе 260 гривень.
Про це на брифінгу в середу, 29 квітня, сказала міністр соціальної політики Марина Лазебна, уточнивши, що "найменше підвищення встановлено на рівні 100 гривень", передає РБК-Україна.
За її словами, пенсіонерам, яким пенсії обчислені з урахуванням страхового стажу (для жінок - 30 років, для чоловіків - 35 років) встановлено мінімальний гарантований розмір пенсій - не менше 2100 гривень.
"Кошти на ці виплати передбачені в державному бюджеті. Пенсійний фонд повністю готовий до виплати індексованих пенсій. Пенсії будуть виплачуватися, як і завжди, з 4 травня", - додала міністр.


Раніше повідомлялося, що Кабмін на засіданні 1 квітня ухвалив постанову, якою визначається механізм проведення перерахунку пенсій, встановлення щомісячної компенсаційної виплати для пенсіонерів старше 80-річного віку і виплати одноразової грошової допомоги у сумі 1000 грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



