У США виробники почали зупиняти свердловини і припиняти буріння нових.

Світові ціни на нафту еталонних марок ростуть на тлі новин про зниження видобутку сировини в США. Про це свідчать дані торгів вранці в п'ятницю, 24 квітня.
Вартість червневих ф'ючерсів на Brent на лондонській біржі ICE Futures на момент написання новини становить $ 22,06 за барель, що на 7,7% вище ціни закриття попередньої сесії. Нафта WTI торгується на рівні ,21 за барель (4,3%).
Приводом для зростання стали новини про те, що у США виробники почали зупиняти свердловини і припиняти буріння нових, що може знизити видобуток в країні приблизно на 20%. Так, аналітики IHS Markit Ltd. оцінюють обсяг видобутку, що знаходиться під загрозою зупинки, в 1,75 млн барелів на добу.


Нагадаємо, 23 квітня нафти істотно зросла в ціні після заяви президента США Дональда Трампа про те, що збройні сили країни будуть відкривати вогонь по іранських військових катерах, які йдуть на зближення з американськими кораблями.
20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



