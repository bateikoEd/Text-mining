Глава Кремля зазначив, що такі проблеми  "мають системний характер і виходять далеко за національні кордони".

Світовий енергетичний ринок вже багато разів зіштовхувався з різними коливаннями кон'юнктури, але таких масштабних проблем, як зараз, ще не було. Таку думку про сьогоднішню ситуацію на ринку нафти висловив президент Росії Володимир Путін, пише ТАСС.
Глава Кремля зазначив, що такі проблеми  "мають системний характер і виходять далеко за національні кордони". Він зауважив, що ситуація з COVID-19 негативним чином позначилася на світовій економіці і на попиті на енергоресурси.
Путін заявив, що для стабілізації ситуації на нафтовому ринку необхідно прикладати спільних зусиль, і додав, що нещодавня угода ОПЕК+ є прикладом того, як саме слід працювати далі.
"Ми будемо і далі вибудовувати ефективну співпрацю із зарубіжними партнерами, досягати домовленостей щодо балансування енергоринку, шукати рішення, які дозволять підприємствам реалізовувати довгострокові плани, інвестувати в розвиток і створювати нові робочі місця", - заявив Путін.


20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



