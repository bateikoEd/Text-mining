Сьогоднішні переговори ОПЕК+ повинні стати реваншем після провальної зустрічі у Відні на початку березня.

Росія виступає за спільні скоординовані дії в інтересах стабілізації світового ринку енергоносіїв. Таку позицію РФ буде представляти під час сьогоднішньої зустріч країн-учасниць ОПЕК+, яка відбудеться у форматі відеоконференції, повідомляє ТАСС з посиланням на прессекретаря Путіна Дмитра Пєскова.
"Всі інші нюанси вже будуть обговорюватися в ході робочого процесу на телеконференції, давайте її дочекаємося", - додав представник Кремля.
Відомо, що сьогоднішні переговори ОПЕК+ повинні стати реваншем після провальної зустрічі у Відні на початку березня.


Нагадаємо, що напередодні ОПЕК + відклала зустріч, скликану для вирішення питання про падіння світових цін на нафту, оскільки Саудівська Аравія та Росія заявили, що хочуть, щоб інші нафтові країни приєдналися до будь-яких обмежень видобутку нафти, що ускладнює зусилля для проведення зустрічі.
Рішення про перенесення зустріч прийняли після того, як Саудівська Аравія виказала різку критику на президента Росії Володимира Путіна. У своїй заяві міністр закордонних справ Саудівської Аравії принц Фейсал бен Фархан заявив, що коментарі Путіна, які покладають на Ер-Ріяд провину за кінець пакту ОПЕК + між двома країнами у березні, були "повністю позбавлені правди".
Раніше Дональд Трамп заявив, що він допоміг домовитися Росії і Саудівської Аравії про зниження обсягів видобутку нафти, що має вплинути на рекордне здешевшання в умовах пандемії коронавірусу, хоча конкретний обсяг скорочення поки не названий.
Тривале падіння цін на нафту призвело до зростання її світових накопичень і браку місць зберігання. Навіть відкриття для оренди приватними особами стратегічних сховищ уряду США спочатку не змінило ситуацію на ринку. Тільки на тлі домовленості США, Росії і Саудівської Аравії ціни почали зростати.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



