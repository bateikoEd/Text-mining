У Києві затвердили вимоги до реалізації "швидкої" їжі в МАФах.

Після того, як київські підприємці прийшли протестувати під будівлю КМДА, вимагаючи дозволити працювати МАФам і кав'ярням на колесах, градоначальник Києва Віталій Кличко доручив підготувати відповідне розпорядження, згідно з яким вже з 5 травня підприємцям дозволять продавати їжу і напої на "виніс".
Так, згідно з розпорядженням КМДА, у Києві затвердили вимоги до реалізації "швидкої" їжі в МАФах, чайних і кавових напоїв на виніс в умовах протиепідемічних обмежень.
У розпорядженні йдеться про стаціонарні та пересувні тимчасові споруди закритого типу. Є такі, де приготування здійснюється всередині без доступу споживачів.
Продаж має здійснюватися "на виніс", споживання їжі та напоїв на продаж не допускається. Реалізація їжі швидкого приготування, продаж напоїв має відбуватися через спеціально обладнане віконце видачі.
На входах в МАФи повинні бути диспенсери з антисептиками, забезпечено наявність одноразових серветок, рукавичок для відвідувачів.
Також у МАФах повинні дотримуватися протиепідемічних вимог та дезінфекційних заходів, як: масковий режим, щоденна термометрія персоналу, організація безпечного збирання використаних засобів індивідуального захисту та їх утилізація, забезпечення дотримання дистанції менш як 1,5 метра і тому подібне.


Зазначимо, на засіданні 4 травня Кабмін доручив з 11 травня почати знімати карантинні обмеження.
На першому етапі, який планується втілювати з 12 травня, в Києві відкриють: непродовольчі магазини (загальною площею до 300 кв. м). Великі торгові центри та магазини у них на першому етапі не відкриють.
Перукарні та салони краси (за попереднім записом і не більше 1 клієнта на кожну послугу одночасно): з вимогою санітарної обробки (або кварцування) робочого місця після кожного клієнта
Кафе і ресторани (на виніс): з вимогою санітарної обробки приміщення двічі на день
Парки та сквери: групами не більше двох осіб або, якщо з дітьми, двоє дорослих, двоє дітей.
Тимчасові споруди (кіоски): із забороною споживання їжі та напоїв на місці.
Невеликі виробництва непродовольчих товарів і підприємства побутового обслуговування (ательє, побутові послуги та інші): щодо дотримання вимоги не більше 1 співробітника 10 кв. і не більше 1 клієнта на 10 кв. м.
Адвокатські та нотаріальні бюро, аудитори: з вимогою не більше 1 відвідувача на 10 кв. м площі приміщення. Автокінотеатри.
В Україні посилюється протестний рух підприємців, які на вимогу уряду призупинили свою діяльність на час карантину через коронавірус. Люди втомилися від безробіття, в той час як великий бізнес продовжує працювати. Крім того, вони потребують матеріальної підтримки від держави, яка позбавила їх заробітку. Докладніше читайте в статті Олега Гетьмана "Протестний рух проти безробіття" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



