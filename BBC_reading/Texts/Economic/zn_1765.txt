Чартерним рейсом у Фінляндії відлетіли 200 українців.

Українські заробітчани вирушили на збір врожаю чартером, організованим на прохання фінських фермерів. Про це в четвер, 23 квітня, повідомляє ТСН.
Першим чартером у Фінляндії вилетіли 200 українців. Всього до сільгоспробіт у Фінляндії планують залучити близько тисячі працівників з України.
Наголошується, що списки осіб і спецрейси погоджують з МЗС України. У Фінляндії вірять, що не впораються з весняною посівною без сезонних робітників.
При цьому після прильоту заробітчани зобов'язані пройти двотижневий карантин. У попередні роки за рік у Фінляндії на заробітки їздили близько 15 тисяч українців.
На фінських фермах традиційно працюють сезонні працівники з України, Росії і Таїланду. Нестача працівників відчувається не тільки у Фінляндії. Така ж ситуація по всій Європі. Під загрозою може опинитися збір врожаю овочів, ягід і винограду.


Раніше прем'єр-міністр України Денис Шмигаль розповів про те, що в Україну на період карантину повернулися два мільйони українських заробітчан. Він заявив, що Україна не веде переговори про чартерні доставки українців на сезонні роботи в країни ЄС, і уряд буде всіляко сприяти тому, щоб українці залишалися і заробляли вдома. При цьому влада пропонує задіяти їх на дешевих, але швидких роботах у сфері зеленого господарства чи будівельних роботах, де українцям на час карантину обіцяють 7-8 тисяч гривень зарплати.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



