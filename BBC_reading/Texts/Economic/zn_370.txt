Порушникам загрожує штраф до 10% обороту компанії за попередній рік.

Київське обласне територіальне відділення Антимонопольного комітету (АМКУ) вчора, 26 березня, відкрило справу проти постачальників продуктів харчування і найбільших мереж продовольчих магазинів Києва. Про це Facebook написав голова обласного відділення АМКУ Олексій Хмельницький.
Він зазначив, що моніторинг цін показує синхронне зростання на деякі продукти харчування та засоби індивідуального захисту в різних торгових мережах.
Серед компаній, відносно яких розпочато справу (перелік може бути змінений або доповнений), NOVUS, Ашан, METRO Cash & Carry Ukraine, Сільпо, BILLA, АТБ-Маркет, VARUS, ЕКО маркет, Велика Кишеня, Велмарт і компанії – постачальники: Світ овочів, Гала Фудз, Саркара-Груп, Овочевий край, Серпень-Кий, Агроінвест-Логістик, Агро-Овен, Брокинтерком, Перспектива, Зовништоргресурс, Агробизнесвектор, Інтер овочі, Аттуаль, Елитпрайм, Авега-2018.
АМКУ продовжує моніторинг. Крім того Комітет зажадав від торгових мереж повну інформацію про закупівельні та роздрібні ціни, а від постачальних компаній - про відпускні ціни.
Хмельницький додав, що у разі встановлення фактів порушення законодавства про захист економічної конкуренції компаніям загрожує штраф до 10% обороту компанії за попередній рік.


Раніше Антимонопольний комітет зазначав зростання роздрібних цін на продукти харчування в ряді регіонів, і зажадав від ритейлерів обґрунтувати підвищення вартості. Так, гречана крупа подорожчала більш ніж на 50%, картоплю – майже на 60%.
Однак у світі зростає ціна на продукти харчування. Багато хто побоюється початку голоду через пандемію. Українські аграрії можуть виграти від зростання попиту на продукцію АПК.
Детальніше щодо світового попиті на продукцію АПК читайте у статті ZN.UA від Андрія Паливоди – "Надія vs коронакриза".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



