Наразі продовжується розслідування, яке стосується різкого росту цін після оголошення карантину.

У київських супермаркетах зупинилося зростання цін на продукти, деякі товари взагалі подешевшали. Про це повідомив директор Київського управління Антимонопольного комітету України Олексій Хмельницький.
"Отже, ціни на продукти першої необхідності вирівнялися, а деякі з них навіть знизилися, і АМКУ вітає таку реакцію на відкриття справи", — повідомив Хмельницький.

Чиновник стверджує, що наразі продовжується розслідування, яке стосується різкого росту цін у Києві після введення карантину. Скоро АМКУ буде заслуховувати у суді відповідачів по цій справі - постачальників продуктів та мережі супермаркетів.


Раніше  Антимонопольний комітет України (АМКУ) надав обов'язкові для виконання рекомендації рекламодавцям, рекламним компаніям, телебачення та інших ЗМІ, в яких зобов'язує не розповсюджувати рекламу про ліки, які нібито можуть лікувати коронавірус.
У комітеті зазначають, що поки доведених ліків, які допоможуть вилікуватися або запобігти Covid-19 немає.
Рекламу ліків проти коронавіруса АМКУ буде розцінювати як введення споживачів в оману - це порушення антимонопольного законодавства, за яке виробників ліків і рекламодавців будуть штрафувати. Розмір штрафів може скласти до 5% річного доходу компанії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



