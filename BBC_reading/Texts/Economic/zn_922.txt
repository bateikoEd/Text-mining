Депутати дозволили ряду магазинчиків відкритися.

Депутати Луцької міськради на позачерговому засіданні 8 квітня дозволили працювати у період карантину ряду соціально значущих об'єктів, які продають товари і надають послуги першої необхідності. Про це інформує прес-служба міськради.
Зокрема, депутати дозволили працювати магазинам побутової хімії, з продажу насіння і садівничих матеріалів, агрохімікатів; веломагазинам і веломайстерням; магазинам і майстерням оптики; майстерням з виготовлення ключів та ремонту взуття.


Раніше повідомлялося про те, що Кабмін дозволив під час карантину працювати небанківським установам, до яких відносяться ломбарди, кредитні спілки та обмінні пункти. Також дозволили працювати ветеринарним клінікам і зоомагазинам, здійснювати нерегулярні перевезення пасажирів орендованим автотранспортом на підприємства.
Як повідомлялося, на засіданні 8 квітня Кабінет міністрів заявив про те, що в квітні карантинні заходи послаблювати не будуть, а сам карантин можуть продовжити до травня місяця.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



