"За" проголосували 267 депутатів.

Верховна Рада проголосувала в першому читанні за законопроект про вдосконалення деяких механізмів регулювання банківської діяльності, так званий "антиколомойський" законопроект. Прийняття закону є однією з умов для укладення угоди з Міжнародним валютним фондом.
За проект закону 2571-д на позачерговому засіданні Верховної Ради проголосували 267 депутатів, проти виступили 17 депутатів. 31 депутат утримався, 29 не голосували.
При цьому "за" документ голосували: Слуги - 198, ЄС - 25, За майбутнє - 2, позафракційні - 21, Голос - 17, Довіра - 15.
Згідно з законопроектом: націоналізований банк не можна повернути колишнім власникам, вони можуть претендувати лише на грошову компенсацію, розмір компенсації встановлює міжнародно визнана аудиторська компанія, яку обирає суд, вказуються умови, при яких колишні власники можуть отримати компенсацію.
Однак депутати проігнорували той факт, що в разі прийняття цього закону він може бути оскаржений в Конституційному суді.


Повідомлялося, що профільний комітет парламенту сьогодні розглянув так званий "антиколомойский" законопроект.
Раніше Зеленський заявив, що серед актуальних питань законопроекту про неповернення банків колишнім власникам - можливі проблеми щодо оцінки його конституційності. "Не тільки Офіс президента, не тільки (міністр юстиції. - ред.) Малюська, а ще велика кількість фахівців, юристів - вони працюють. Думаю, нам потрібно ще трохи часу на узгодження цього законопроекту", - сказав президент.
Чому прийняття "антиколомойського" закону та продовження співпраці з МВФ необхідні Україні, читайте у тексті Юлії Самаєвої - "Коломокриза".  
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



