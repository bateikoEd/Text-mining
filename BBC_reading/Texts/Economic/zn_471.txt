Конфлікт країн в ОПЕК дестабілізував ціни на нафту.

Американський уряд розглядає можливість втручання в конфлікт між Саудівською Аравією та Росією через останній різкий скачок у ціні на нафту. Дестабілізація цін на ринку  загрожує банкротством десяткам виробників у США, тож американські нафтові компанії звернулись по допомогу до адміністрації Трампа. Про це пише видання Wall Street Journal з посиланням на власні джерела.
Американські виробники звернулися до уряду до з проханням посилити дипломатичний тиск на нафтових ринках. На тлі скорочення попиту під час світової пандемії коронавірусу, ціни на нафту можуть впасти на 60%.
За даними WSJ, адміністрація Трампа розглядає можливість введення додаткових санкцій проти Росії. Також Саудівську Аравію попросять знизити виробництво нафти. Для цього у США задіють дипломатів Держдепартаменту і Раду національної безпеки.


Раніше повідомлялось, ціни на нафту зростають після обвалу днем раніше.Вартість травневих ф'ючерсів на нафту марці Brent до 11:00 по Києву торгуються на рівні $ 27,0 за барель, що більш ніж на $ 2,0 (8%) вище ціни закриття попередньої сесії. Ф'ючерс на нафту марки WTI до цього часу подорожчав на близько $ 3,0 (14%) - до $ 23,8 за барель.
Саудівська державна компанія Saudi Aramco підтвердила запити декількох покупців з Європи на постачання додаткових обсягів нафти з відвантаженням у квітні. Таким чином, Саудівська Аравія продовжує витісняти Росію з Європи. В наступному місяці додаткові партії саудівської нафти будуть відвантажені на адресу SOCAR, BP, Total, Shell і Eni – традиційних покупців російського сорту Urals.
У США прийняли рішення скасувати продаж сирої нафти зі стратегічних резервів, як це було заплановано напередодні. Таке рішення прийняли через нестабільну ситуацію на ринку. Президент США Дональд Трамп оголосив про своє рішення, навпаки, закуповувати великих обсягів нафти для формування стратегічного запасу країни. Рішення обґрунтовано низькими цінами на ринку. Про це він заявив під час прес-конференції в Білому домі. Таким чином, США можуть бути тією країною, яка виграє від цього дисбалансу в світі.
Про те, яка пандемія коронавірусу впливає на світову економіку, читайте в статті Олександра Литвиненка "Час простоти" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



