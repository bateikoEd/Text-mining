При цьому допомогу з безробіття зросте на 350 грн

Кабінет міністрів на позачерговому засіданні в понеділок, 27 квітня, виділив 6 мільярдів гривень Фонду загальнообов'язкового державного соціального страхування на випадок безробіття. Про це повідомляє урядовий портал.
Зокрема, виділені кошти будуть спрямовані на виплату:
- допомоги по безробіттю - 1,277 млрд грн;
- підвищення мінімального розміру допомоги по безробіттю з 650 грн до 1000 грн;
- допомога звільненим за власним бажанням з 1 дня, а не як було раніше з 91 дня;
- виплата допомоги всім безробітним з 1 дня реєстрації, а не 7-го, як було раніше;
- допомоги по частковому безробіттю - 4,723 млрд грн;
- виплати суб'єктам малого та середнього підприємництва на період карантину для покриття витрат на зарплату робітникам, яким було скорочено робочий час.
Як прокоментував рішення уряду міністр економіки Ігор Петрашко, ухвалена постанова дозволить вирішити дві ключові мети".
"Перша – це забезпечити реальну допомогу тим людям, які зараз, на жаль, вже втратили роботу. А друга – допомогти роботодавцям з виплатою зарплат їхніх працівників і тим самим попередити звільнення, зберегти робочі місця", - зазначив глава Мінекономіки.

Раніше екс-директор Держслужби зайнятості Ольга Макогон зазначила, що в останні тижні ДСЗ щодня реєструє 5000-7000 безробітних по країні. З початку карантину - це 71 452 людини (за даними на 13 квітня). Загалом в Службі зайнятості зареєстровано майже 400 тисяч безробітних. Але рівень зростання посткарантинного безробіття досі офіційно не визначений.
Крім того, на її думку, пік кількості безробітних може припасти на початок посткарантинного періоду, коли роботодавці почнуть масово звільняти працівників за відповідною законодавчою процедурою.
Також в своїй статті для ZN.UA старший аналітик Інституту соціально-економічної трансформації В'ячеслав Черкашин зазначив, що після карантину Україну можуть чекати або підвищені податки, або небачені заходи жорсткої економії.
Крім того, про те, як українська економіка буде підніматися після кризи в уже нових умовах можна прочитати в статті Андрія Паливоди "Повернути втрачене".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



