Статус безробітного буде надаватися з першого дня реєстрації в Центрі зайнятості.

На період дії карантину статус безробітного буде надаватися відразу після подання людиною відповідної заяви, при цьому допомога по безробіттю призначатиметься з першого дня після реєстрації. Відповідне рішення ухвалив уряд.
Зазначається, що після подачі заяви не застосовується семиденний період для активного пошуку роботи. Людина не зобов'язана протягом 7 днів відвідувати співбесіди з роботодавцями, а відразу отримає статус безробітного.
"У цей період працівники служби зайнятості будуть підбирати варіанти підходящої роботи, формувати комплекс заходів, які повинні прийняти кар'єрний радник і особисто зареєстрований безробітний для працевлаштування чи здійснення іншого виду зайнятості", - йдеться в повідомленні.
Зареєстровані безробітні мають право не відвідувати службу зайнятості протягом 30 і більше календарних днів. При цьому вони зможуть підтримувати зв'язок з працівниками служби дистанційно - по телефону та електронною поштою.
Також Кабмін збільшив бюджет Фонду загальнообов'язкового державного соціального страхування України на 500 млн грн для підтримки тих, хто втратив роботу.
"Додаткові кошти дозволять збільшити кількість клієнтів державної служби зайнятості, можуть скористатися соціальними програмами, що важливо для підтримки безробітних", - зазначається на сайті уряду.


Раніше Кабмін також дав доручення про автоматичний перерахунок субсидій та призначення субсидій українцям, які втратили роботу через карантин. Кабмін збільшив на 50% соціальні нормативи користування електроенергією, природним газом для приготування їжі, підігріву води, користування холодною і гарячою водою. В середньому кожна українська родина отримає по 300 грн компенсації.
Детальніше про те, як Україна буде долати наслідки карантину читайте в статті "Коронакризис та карантинний шок. Як долатимемо?" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



