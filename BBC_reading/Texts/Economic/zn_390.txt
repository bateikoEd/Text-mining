Гривня обходиться без підтримки регулятора.

Національний банк України (НБУ) в середу, 25 березня, другий день поспіль не продавав валюту на міжбанківському валютному ринку. Хоча до цього два тижні - з 10 по 23 березня, - інтервенції становили $ 100-300 млн щодня. Про це повідомляє НБУ.
"Міжбанківський ринок балансується без нашої участі - на рівнях, близьких до 28 грн/ $ 1", – зазначено в повідомленні.


Нагадаємо, що НБУ вчора також провів операцію з обміну готівкової валюти на безготівкову в обсязі $ 130 млн, який був повністю викуплений 11-ма банками.
За словами заступника голови НБУ Олега Чурия, наступну операцію з обміну валюти регулятор планує провести в понеділок.
Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склала $ 981,60 млн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



