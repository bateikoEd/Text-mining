Тепер можна  подавати заяви на отримання статусу безробітного дистанційно та за допомогою застосунку "Дія".

Особи, які були звільнені за власним бажанням у період карантину, з першого ж дня набуття статусу безробітного отримують допомогу. Підвищили й мінімальний розмір допомоги по безробіттю на період карантину протягом 30 днів після його завершення - з 650 до 1000 грн.
Зареєструватись в Державному центрі зайнятості можна за допомогою e-mail. Перелік електронних адрес найближчих центрів та бланки заяв можна знайти за посиланням.
Також можна використати застосунок "Дія". Як повідомляє Державна служба зайнятості, для отримання послуги необхідно лише 3 кроки:
1. Авторизуватись у кабінеті користувача на порталі "Дія" за допомогою електронного підпису, електронної системи ідентифікації Bank ID чи Mobile ID;
2. Заповнити онлайн-анкету, питання якої визначатимуть перелік документів  (паспорт, документи про освіту, трудова книжка тощо);
3. Отримати підтвердження на електронну пошту або на телефон про надання статусу безробітного та виплати допомоги із безробіття /або сповіщення про необхідність доопрацювання/або аргументована відмова.


Допомогу по частковому безробіттю для покриття витрат на зарплату робітникам, можуть отримати й роботодавці з числа суб'єктів малого та середнього бізнесу.  Згідно із постановою №306 Кабміну "Про надання та повернення коштів, спрямованих на фінансування допомоги по частковому безробіттю на період карантину",и роботодавець повинен звернутися до територіального органу державної служби зайнятості за місцем реєстрації його як платника єдиного внеску на загальнообов'язкове державне соціальне страхування, протягом 30 календарних днів з дня зупинення (скорочення) діяльності, пише "Укрінформ".
Щоб отримати допомогу, необхідно надати такі документи:
- Заяву у довільній формі, в якій, зокрема, зазначається інформація про належність роботодавця до суб'єктів малого або середнього підприємництва відповідно до Господарського кодексу України та до якої додаються засвідчені роботодавцем копії підтвердних документів щодо середньої кількості працівників та доходу роботодавця за календарний рік, що передує року подання до центру зайнятості документів (за 2019 рік)
- Засвідчену роботодавцем копію наказу із зазначенням дати початку зупинення (скорочення) діяльності
- Відомості про працівників (прізвище, ім'я, по батькові, реєстраційний номер облікової картки платника податків або серія та номер паспорта), в яких виникло право на допомогу по частковому безробіттю на період карантину
- Видану ДПС довідку про сплату єдиного внеску на загальнообов'язкове державне соціальне страхування за останні шість місяців, що передують даті зупинення (скорочення) діяльності.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



