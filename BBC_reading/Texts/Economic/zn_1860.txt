На користь підконтрольної бізнесменові компанії суд стягнув понад 17 млн грн.

Госпсуд Києва стягнув з "Приватбанку" 17,3 мільйонів гривень на користь компанії "Арлан", яка належить Ігорю Коломойському та Геннадію Боголюбову. Таке рішення суд прийняв 25 лютого, передає Finbalance.
У свою чергу "Приватбанк" оскаржить рішення суду в апеляції. Зазначається, що "Арлан" був поручителем за кредитом рефінансування, що НБУ видав "Приватбанку" до націоналізації.
Приватбанк подав апеляційну скаргу, яку Північний апеляційний господарський суд Києва розгляне 19 травня.


Нагадаємо, в жовтні 2019 року компанія "Арлан", яка виступає поручителем "Приватбанку" за кредитом рефінансування, виконала зобов'язання перед Нацбанком.
У вересні Центральний апеляційний суд затвердив мирову угоду між компанією "Арлан", яка належить Ігорю Коломойському, і Нацбанком — компанія погодилася виплатити борги за кредитами рефінансування, що НБУ видав "Приватбанку" до націоналізації. Таким чином, тепер "Арлан" стягнув виплачені НБУ кошти з "Приватбанку".
Раніше повідомлялося про те, що Приватбанк погасив борг перед Національним банком за кредитами рефінансування на 2,34 млрд грн, які були видані банку ще до націоналізації.
Нагадаємо, що на сьогоднішній день суди різних інстанцій розглядають сотні знакових проваджень, пов'язаних з "Приватбанком".
21 грудня 2016 року "Приватбанк" перейшов у державну власність. Держава отримала 100% в його капіталі, фінустанова було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.
Докладніше читайте у матеріалі Юлії Самаєвої "Атакують Суркіси, Коломойський — у півзахисті, на воротах — Порошенко".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



