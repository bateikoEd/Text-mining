Відомство підбило підсумки роботи за І квартал. 

Державною службою фінансового моніторингу України (підрозділ фінансової розвідки України) протягом І кварталу 2020 року підготовлено 239 матеріалів (з них 95 узагальнених матеріалів та 144 додаткових узагальнених матеріалів). Про це йдеться у повідомленні Держфінмоніторингу.
Відповідно до вказаних матеріалів, сума фінансових операцій, які можуть бути пов'язані з легалізацією коштів, та з учиненням іншого злочину, визначеного Кримінальним кодексом України, становить 14,8 млрд гривень.
Зазначається, що протягом І кварталу 2020 року Держфінмоніторингом направлено до правоохоронних органів 47 таких матеріалів (4 узагальнені матеріали та 43 додаткові узагальнені матеріали). У цих матеріалах сума фінансових операцій, які можуть бути пов'язані з легалізацією коштів, та з учиненням іншого злочину, визначеного Кримінальним кодексом України, становить 161,4 млн гривень.
Також протягом І кварталу 2020 року Держфінмоніторингом направлено до правоохоронних органів 18 матеріалів (з них – 7 узагальнених матеріалів та 11 додаткових узагальнених матеріалів) стосовно фінансових операцій осіб, які можуть бути пов'язані з фінансуванням тероризму, сепаратизму та/або проведених за участю осіб, які публічно закликають до насильницької зміни чи повалення конституційного ладу або зміни меж території або державного кордону України.



Повідомлялось, що за дев'ять місяців 2019 року Державною службою фінансового моніторингу України (Держфінмоніторингом) підготовлено 641 матеріал (з них 383 узагальнених матеріалів та 258 додаткових узагальнених матеріалів).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



