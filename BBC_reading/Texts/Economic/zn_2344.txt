Пости в Фейсбуці, заяву Генпрокурора і висвітлення справи в медіа - ось що Велика палата ВСУ вважає тиском на суд.

Судді Великої палати Верховного Суду звернулися до Вищої ради правосуддя і Генеральної прокуратури щодо тиску на суддів палати в суперечці сім'ї Суркісів з НБУ щодо визнання їх пов'язаними з Приватбанком особами. Звернення підписали сімнадцять суддів Верховного Суду. Документ є у розпорядженні ZN.UA.
Судді Великої палати вважають тиском те, що за кілька днів до розгляду резонансної справи в ЗМІ з'являється інформація, що описує історію питання. Більше того, саме поширення цієї інформації, на їхню думку, підриває авторитет судової системи. Так може працювати треба інакше, панове? Крім того, судді визнали тиском: акції політичної партії "Демократична сокира" під будівлею суду і пости в соцмережах, які виражали особисті думки учасників цих акцій; пост у Фейсбуці одного з членів наглядової ради Приватбанку, що закликає суддів Великої палати прочитати статтю ZN.UA, присвячену суду; звернення Генпрокурора, що стосується справи і на думку суддів Великої палати, створює "враження, що єдиним захисником суспільства і держави є прокуратура, яка вже вирішила, хто в цьому ділі прав, а хто - ні".
У своєму зверненні судді наполягають на тому, що їх незалежність треба поважати, і вжити відповідних заходів, але не уточнюють які.


Нагадаємо, що суть слухання в тому, що сім'я Суркісів хоче оскаржити свій статус пов'язаних осіб з колишніми бенефіціарами банку і повернути собі 1 мільярд гриень, конвертованих в капітал банку в ході його націоналізації державою. Справа набула такого розголосу завдяки тому, що на рішення Великої палати будуть спиратися інші пов'язані особи та сума коштів, які доведеться повернути банку може досягти 30 млрд грн. Крім того, це рішення розморозити розгляд справи про визнання націоналізації Приватбанку незаконної у Шостому апеляційному суді Києва.
Як писало ZN.UA, є мільйон причин, чому Приватбанк не можна повертати колишнім власникам, але головна одна — це буде визнання повної неспроможності української держави і чинної влади. Детальніше про це читайте в статті Юлії Самаєвої  "Великий куш у Верховному суді ".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



