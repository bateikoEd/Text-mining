У списку немає нових заборон на роботу бізнесу.

Прем'єр-міністр України Денис Шмигаль повідомив про затвердження Кабміном списку додаткових обмежень на час дії карантинних заходів. Про це він написав у своєму Телеграм-каналі.
Додаткові заборони на роботу бізнесу в нових карантинних заходах відсутні.
"Коронавірусна інфекція продовжує поширюватися по Україні. Єдиним способом розірвати ланцюг зараження і зберегти людські життя є посилення карантинних заходів. Після довгого обговорення уряд затвердив список додаткових обмежень. Рішення Кабінету міністрів України найближчим часом буде офіційно опубліковано", - написав Шмигаль.
"Ми не зупиняли і не будемо зупиняти товарообіг, промпідприємства і критичну інфраструктуру... Все це працює і буде працювати далі", - підкреслив він.
Україна не може дозволити собі не працювати два-три місяці або півроку, зазначив прем'єр.


Раніше повідомлялося, що Уряд посилює заходи безпеки для боротьби з коронавірусом. Рішення було прийнято на засіданні Кабміну 1 квітня. Зазначалося, що серед внесених нових змін буде діяти заборона на:
перебування у громадських місцях без маски або респіратора;
переміщення групою осіб більше ніж дві особи, крім випадків службової необхідності і супроводу дітей;
перебування у громадських місцях осіб, які не досягли 16 років, без супроводу повнолітніх;
відвідання парків, скверів, зон відпочинку, лісопаркових і прибережних зон, крім вигулу домашніх тварин однією особою і в разі службової необхідності;
відвідування спортивних і дитячих майданчиків;
проведення всіх масових (культурних, розважальних, спортивних, соціальних, релігійних, рекламних і інших заходів), в яких бере участь більше 10 осіб, крім заходів, необхідних для забезпечення роботи органів державної влади і органів місцевого самоврядування.


Раніше ZN.UA повідомляло про те, що в Офісі президента розглядають можливість введення з 6 по 26 квітня режиму "всі в масках". 
Згідно з опитуванням, 49% опитаних українців вітають введення комендантської години і надзвичайного стану. 43% - висловилися проти таких заходів. Також 60% українців зазначили, що їх заощаджень за умови продовження карантину вистачить менше, ніж на місяць.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



