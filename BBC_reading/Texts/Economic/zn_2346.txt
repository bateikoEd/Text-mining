Найбільш високий рівень оплати послуг в Кіровоградській області, найнижчий – у Київській.  

Заборгованість населення України по оплаті житлово-комунальних послуг за винятком послуг з електроенергії у березні 2020 року скоротилася на 1,8% до січня і склала 60,2 млрд грн. Такі дані опублікувала Державної служби статистики (Держстат).
Згідно з даними відомства, в цілому в березні українці сплатили за житлокомпослуги 16,3 млрд грн, що склало 104% нарахованих за цей місяць сум. За поставку електроенергії сплачено 5,7 млрд грн.
Найбільш високий рівень оплати житлово-комунальних послуг у березні-2020 зафіксовано в Кіровоградській (121,3% до суми нарахувань, за рахунок погашення боргів попередніх періодів), Тернопільській (116,7%) та Чернівецькій (115,1%) областях.
Найнижчий рівень оплати – у Київській, Донецькій, Івано-Франківській, Одеській областях та Києві (94-98% суми нарахувань).
За даними Держстату, з початку 2020 року з населенням укладено 13,9 тис. договорів про погашення реструктуризованої заборгованості за житлово-комунальні послуги на загальну суму 249,1 млн. грн. Сума внесених платежів з урахуванням довгострокових договорів склала 107,9 млн грн.


Раніше повідомлялося, що оплата комунальних послуг стає розкішшю для українців, які витрачають на ЖКГ більше половини доходу. Про це свідчать результати опитування Київського міжнародного інституту соціології.

Раніше повідомлялося, що найвища вартість комунальних послуг в Україні в місті Дніпро. З урахуванням всіх платежів, сім'я з трьох чоловік, які проживають цьому місті в будинку без лічильників, може заплатити за комуналку 3466 грн. Друге місце антирейтингу за Кропивницьким, де без тарифу на утримання будинку і постачання гарячої води, фінальний платіж - 3 379,13 грн. Третю позицію зайняли Суми – 3350 грн.
Про зростання послуг ЖКГ читайте в статті Андрія Ревенко для ZN.UA "Як ми живемо: наші житлово-комунальні платежі".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



