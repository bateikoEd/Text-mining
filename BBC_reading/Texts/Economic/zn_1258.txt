Проєкт закону про зміни до держбюджету є по суті першим серйозним проколом прем'єр-міністра Шмигаля і новопризначеного міністра економіки Петрашка.

Під приводом боротьби з коронавірусом депутати Верховної Ради при внесенні змін до Державного бюджету фактично ліквідували бюджетну програму Мінекономіки, кошти з якої направлялися на фінансування заходів із створення автоматизованих систем управління економікою України в особливий період та в умовах надзвичайних ситуацій, планування мобілізаційної підготовки, а також проведення огляду оборонно-промислового комплексу.
Нагадаємо, що напередодні засідання Верховної Ради проект закону про внесення змін до Державного бюджету був схвалений Кабінетом міністрів, і відповідно є першим серйозним проколом прем'єр-міністра Д. Шмигаля і новопризначеного міністра економіки В. Петрашка, спрямований на зрив низки рішень РНБО і указів президента.
Напередодні прийняття змін до бюджету президент В. Зеленський заявляв, що секвестр не торкнеться програм сектору оборони і безпеки.
В кінці минулого року чиновники Мінекономіки та Фонду держмайна вирішили виставити на продаж приміщення основного виконавця зазначеної бюджетної програми - Державного науково-дослідного інституту інформатизації та моделювання економіки, що призвело практично до припинення фінансування реалізації секретних оборонних програм і блокування розробки системи стратегічного планування в секторі оборони та безпеки. Лише після втручання РНБО і Служби безпеки України процес приватизації державної установи був зупинений, що запобігло нанесення збитків державному бюджету у десятки мільйонів гривень.


На засіданні 13 квітня Рада внесла зміни в бюджет-2020. У фінальній версії дефіцит держбюджету збільшується в три рази - зі 100 млрд до 300 млрд. Реалізувати держбюджет можливо тільки якщо МВФ виділить фінансування.
Докладніше про те, як змінився державний кошторис в умовах епідемії та економічного стресу читайте в статті Юлії Самаєвої "Нещадна бюджетна різанина" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



