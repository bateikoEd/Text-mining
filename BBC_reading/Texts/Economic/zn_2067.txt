Фірми-схемщики з січня 2019 згенерували близько 75 млрд грн фіктивного податкового кредиту.

На лютий цього року в Україні працювали близько шестисот транзитно-конвертаційних центрів, через діяльність яких Держбюджету щомісяця недоотримує близько 4 млрд грн. Про це йдеться в документі, який є у розпорядженні редакції ZN.UA, і автентичність якого підтвердило джерело в ДПС.
За даними документа фірми-схемщики з січня 2019 згенерували близько 75 млрд грн фіктивного податкового кредиту, продавши його компаніям реального сектору економіки, завдяки чому вони змогли сплатити до Держбюджету менші суми. Наприклад, у Львівській області діяло 40 таких фірм, сума збитків, нанесених ними державі, за цей період склала 453 млн грн, у Київській області 111 підприємств завдали країні близько 1 млрд грн збитків, у самому Києві через 127 фірм-"схемників" держбюджет недоотримав близько 400 млн грн і т.ін. І це тільки за лютий 2020-го.
Без участі топів в податковій ці підприємства працювати б не змогли. Начальники обласних податкових та Офісу великих платників напевно і в темі, і в частці, адже вони, на відміну від нас з вами, мають необмежений доступ до даних служби, системи електронного адміністрування ПДВ та системи моніторингу критеріїв оцінки ризиків (СМКОР), яка, по ідеї, не повинен пропускати "схемників", але пропускає регулярно. А потім ці ж керівники закривають очі на відшкодування "схемщикам" фіктивного ПДВ з держбюджету.


Детальніше про схеми в податковій читайте в статті Юлії Самаєвої, редакторки відділу економіки ZN.UA – "Податок на додану жадібність".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



