Будівництво нафтопроводу планують завершити до 2023 року.

Президент Білорусі Олександр Лукашенко підписав розпорядження про будівництво нафтопроводу, який  постачатиме нафту з українських і балтійських портів. Про це повідомляє прес-служба президента Білорусі.
"З метою диверсифікації поставок нафти в Білорусь в 2020-2023 роках буде реалізований інвестиційний проект з будівництва магістрального нафтопроводу "Гомель-Гірки", - йдеться в повідомленні.
Замовником з проектування та будівництва нафтопроводу визначено ВАТ "Гомельтранснафта Дружба", генеральною проектною, генеральною підрядною організацією - виробниче об'єднання "Беларусьнефть".
"Будівництво цього нафтопроводу де-факто з'єднає перемичкою обидва білоруських НПЗ, що дозволить значно поліпшити логістику альтернативного імпорту нафти за рахунок забезпечення перетікання нафти, одержуваної із балтійських та українських портів", — заявив прес-секретар концерну Олександр Тищенко.
Рішення про будівництво нового нафтопроводу – це частина стратегії диверсифікації поставок нафти в Білорусь. Будівництво планують закінчити до 2023 року.


Нагадаємо, що "Укртранснафта" в березні транспортувала нафту в Білорусь. При цьому нафту з Азербайджану перекачували по нафтопроводу "Одеса-Броди" по дній з двох гілок магістрального нафтопроводу "Дружба" на НПЗ Білорусі.
Постачання нафти з РФ до Білорусі були припинені на початку січня, оскільки сторони не уклали договір на 2020 рік. З 4 січня прокачування нафти з Росії на білоруські нафтопереробні заводи начебто відновлювалася.
Про переговори Лукашенка і Путіна про майбутнє Союзної держави Білорусі і Росії читайте в матеріалі Андрія Паливоди "Інтеграція" відкладається?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



