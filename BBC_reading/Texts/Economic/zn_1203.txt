Постанова про роботу ринків із завтрашнього дня втратить силу.

Головний санітарний лікар Віктор Ляшко заявив про те, що із завтрашнього дня постанова про роботу ринків буде визнана такою, що втратила чинність. Про це він заявив в ток-шоу на телеканалі ICTV.
"Факти, які були виявлені протягом дії цієї постанови, та зловживання органів місцевого самоврядування, коли вони відкривали ринки в антисанітарних умовах, хоча там було чітко прописано, коли ми можемо відкривати, як керівництво ринку має забезпечити відвідувачів і працівників ринку засобами індивідуального захисту, - ми маємо божевільні порушення. Від завтрашнього дня моя постанова, яка прописувала умови, як відкриватися ринкам, буде визнана такою, що втратила силу, і ми не будемо в цьому працювати, здорового глузду немає", - сказав Віктор Ляшко.
За його словами, рішення про дозвіл роботи продуктових ринків у період карантину було прийнято з метою стабілізації цінової ситуації та підвищення доступності продуктів харчування для споживачів.
Відповідаючи на питання про послаблення для роботи бізнесу, Ляшко зазначив, що поступове зняття обмежень можливе після 24 квітня, на 5-7 день після Великодня, коли буде видно, чи є сплеск захворюваності чи ні.



За прогнозом МОЗ, пік епідемії коронавірусу в Україні припаде на 14-15 квітня. Епідемія позначилася на економіці країни — через  карантин Київ втрачає мільярди гривень щодня, три чверті українців позбулися частини доходу через вимушену самоізоляцію, без роботи залишилося 160 тисяч працівників ресторанного бізнесу.
Детальніше про те, як надмірні обмеження відбирають у бізнесу прибутки, у населення — роботу, а у держави — податки, читайте в статті "Карантин методом бульдозера" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



