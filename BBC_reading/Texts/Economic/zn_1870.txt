Рішення Великої палати розблокує слухання апеляції у справі про визнання незаконною націоналізацію Приватбанку.

У Великій палаті Верховного суду сім'я Суркісів оскаржує процедуру bail-in, через яку втратила мільярди гривень, конвертований в акції Приватбанку в ході націоналізації. Наступного понеділка очікується чергове засідання. Якщо рішення приймуть на їх користь, а це дуже ймовірно, вже державний банк повинен буде повернути не мільярд, а 30 мільярдів, адже на рішення Верховної палати, яка слухає справу, згодом повинні орієнтуватися інші суди, що розглядають позови інших пов'язаних з Коломойським осіб, "постраждалих" від bail-in і тих, хто бажає повернути свої гроші.
Також рішення Великої палати розблокує слухання апеляції у справі про визнання незаконною націоналізацію Приватбанку.
Рік тому, у квітні 2019-го, між першим і другим турами президентських виборів Окружний адміністративний суд Києва визнав націоналізацію Приватбанку незаконною, і єдина причина, чому це рішення досі не набула чинності, — апеляція НБУ, розгляд якої зупинено якраз до прийняття рішення Верховним судом за позовом Суркісів. Коли це рішення буде, Шостий апеляційний суд, засукавши рукава, візьметься за справу про скасування націоналізації Приватбанку. І якщо програш у Верховному суді — лише прелюдія, то фіаско у Шостому апеляційному — кульмінація катастрофи, адже далі лише касація все в тому ж Верховному суді.


Є мільйон причин, чому Приватбанк не можна повертати колишнім власникам, але головна одна — це буде визнання повної неспроможності української держави і чинної влади. Детальніше про це читайте в статті Юлії Самаєвої  "Великий куш у Верховному суді ".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



