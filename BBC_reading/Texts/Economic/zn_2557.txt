Через карантин та призупинення деяких підприємств скоротилося споживання електроенергії.

У квітні споживання електроенергії в Україні знизилося у порівнянні з березнем на 11% і склало 9028 млн кВт ∙ год, а порівняно з аналогічними періодом минулого року споживання зменшилося майже 8%. Про це повідомляє прес-служба Укренерго.
Зниження споживання спостерігається в усіх групах споживачів.
У порівнянні з квітнем 2019-го найбільший спад демонструє машинобудівна галузь (21%), транспортна галузь (-17%), металургія (13%), а також паливна галузь і комунально-побутовий сектор (по -12%).
При цьому населення зменшило споживання всього на 1% порівняно з квітнем минулого року.
У Укренерго пояснюють зниження споживання з сезонним підвищення температури повітря і карантинними заходами, які обмежили роботу промпідприємств, середнього і малого бізнесу, а також сфери послуг.
Певно, що тенденція до зниження споживання всіма категоріями збережеться до завершення карантину.

Повідомлялося, що Державне бюро розслідувань (ДБР) розпочало досудове розслідування за фактом можливих неправомірних дій посадових осіб Міністерства енергетики та захисту навколишнього середовища України, які пов'язані зі зниженням потужності енергоблоків атомних електростанцій на користь збільшення закупівлі електроенергії у окремих підприємств.
Нагадаємо, що нова в. о. міністра енергетики Ольга Буславец ініціює зупинку трьох блоків АЕС, потужністю 3000 МВт, та зменшенні виробництва ще на 5 блоках. Зупинка двох атомних блоків запланована на 10 травня.
 
Про просування "зеленої" енергетики в Україні читайте у статті Сергія Следзь, редактора відділу мікроекономіки та бізнесу ZN.UA, кандидата економічних наук – "Негативогенератор".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



