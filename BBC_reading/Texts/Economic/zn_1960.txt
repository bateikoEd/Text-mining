Призначені тимчасові керівники податкової та митної служб.  

Кабінет міністрів призначить нових голів Державної податкової та Державної митної служб за спрощеною процедурою, а після закінчення карантину проведе конкурсний відбір. Про це повідомив міністр фінансів Сергій Марченко в інтерв'ю агентству "Інтерфакс-Україна".
"Після закінчення карантину, як це передбачено законодавством, ми проведемо конкурсний відбір - з залученням експертів і громадськості", - сказав міністр фінансів.
Тимчасово виконувачем обов'язків голови Державної митної служби призначений Ігор Муратов, Державної податкової служби (ДПС) - Михайло Титарчук. Розпорядження №451-р та №455-р опубліковано 24 квітня на сайті Кабінету міністрів.
Муратов займає посаду директора департаменту забезпечення митного оформлення, Титарчук - заступника голови ДПС.


Як повідомлялося, згідно з розпорядженням від 24 квітня, уряд погодився з пропозицією міністра фінансів Марченко про необхідність призначення на вакантні посади голови та заступника голови державної податкової служби шляхом укладення контракту про проходження державної служби. Кабмін визначив першого заступника міністра фінансів Дениса Улютина уповноваженою особою для проведення співбесіди.
Кабмін 24 квітня звільнив з посади керівників Державної митної служби Максима Нефьодова і його заступників, а також голову Державної податкової служби Сергія Верланова.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



