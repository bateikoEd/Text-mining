Про наміри Трубарова повідомив нинішній керівник Фонду.

Адмінсуд Києва прийняв до розгляду позов колишнього в. о. керівника Фонду держмайна Віталія Трубаров про відновлення на посаді. Про це на прес-конференції заявив голова Фонду Дмитро Сенниченко, повідомляє ЕП.
"Сьогодні у нас Страсна п'ятниця та "пристрасні" новини. Адмінсуд Києва прийняв до розгляду позов колишнього керівника Фонду Трубаров про поновлення на посаді", - сказав Сенниченко.
"Пан Трубаров також пішов в український "справедливий" суд і Адмінсуд Києва прийняв до уваги його позов щодо поновлення на посаді. При цьому він мотивував пропуск строків подання цього позову тим, що він нібито боявся екс-прем'єра Гончарука та його уряду, щоб почати відновлюватися. Тепер уряду Гончарука немає і він не боїться. Ми будемо уважно стежити за судовим процесом", - додав він.


Повідомлялося, що Верховна Рада 19 вересня 2019 року підтримала кандидатуру Дмитра Сенниченко на посаду голови Фонду державного майна. За відповідне рішення проголосували 238 народних депутатів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



