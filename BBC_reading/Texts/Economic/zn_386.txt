Суд вирішив, що у "Укрнафти" великі збитки, щоб платити дивіденди державі.

Окружний адміністративний суд Києва 23 березня задовольнив позов ПАТ "Укрнафта" до Кабінету міністрів України та скасував постанову уряду, згідно якої підприємство повинно було сплатити до держбюджету 90% чистого прибутку як дивіденди за 2018 рік. Про це пише Finbalance з посиланням на постанова суду.
Суд постановив, що визначивши дивідендний норматив для "Укрнафти" на рівні 90% чистого прибутку, Кабмін залишив без уваги, що відповідно до фінансової звітності підприємства, його непокритий збиток (11,16 млрд грн) та податковий борг (9,14 млрд грн) за підсумками 2018-го перевищували задекларовану чистий прибуток.
Також суд вирішив, що Кабмін "не дотримувався принципу рівності господарських товариств перед законом", оскільки для деяких держпідприємств був встановлений нижче норматив виплати дивідендів.


Раніше повідомлялося, що "Нафтогаз" планує надати "Укрнафті" безвідсоткову позику у розмірі 2 млрд 509,122 млн грн для погашення податків з метою врегулювати питання щодо газу в підземних сховищах (ПСГ). Про це свідчать оприлюднені дані в системі розкриття інформації НКЦБФР.
До речі, "Укрнафта", яку контролює Ігор Коломойський, є одним з найбільших боржником держави щодо податків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



