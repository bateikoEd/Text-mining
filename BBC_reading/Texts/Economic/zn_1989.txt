Президент констатував, що країна стоїть перед черговою кризою

На Україну чекає банкрутство і занурення у злидні без підтримки Міжнародного валютного фонду. Про це президент України Володимир Зеленський написав у статті для іспанської El Pais, передає "РБК-Україна".
Зокрема, президент пише, що Україна намагається змінити міжнародне сприйняття і перестати бути жертвою, хоча досі не змогла відійти від сировинної економіки, залежить від зовнішніх ринків, а тривалі реформи ставлять її перед черговою потенційною економічною кризою.
"Мені приємно бачити, що наші міжнародні партнери - МВФ, Світовий банк та інші - готові допомогти нам у проведенні реформ, яких терміново потребує наша країна, а також в наданні фінансових ресурсів, необхідних для обслуговування боргу. Без цього намітиться привид банкрутства, який занурить Україну у злидні", - вважає Зеленський.
При цьому він додав, що відновлення після банкрутства буде довгим і важким.
"Ми не можемо ризикувати життями мільйонів людей, і з тому ми очікуємо нову програму фінансування від МВФ і Світового банку", - пояснює президент.


Зазначимо, що від співпраці з МВФ залежить не просто макрофінансова стабільність, але і виконання держбюджету в 2020 році.
На позачерговому засіданні 13 квітня депутати підтримали секвестр бюджету у зв'язку з пандемією COVID-19. У дохідну частину бюджету включили понад 130 млрд гривень допомоги МВФ. Однак зробили це до затвердження закону про банки, без якого на цю допомогу розраховувати не варто. Водночас дефіцит держбюджету збільшується втричі - з 100 млрд до 300 млрд гривень.
27 квітня міністр фінансів Сергій Марченко заявив, що до кінця 2020 року Міністерство фінансів України очікує два транші від Міжнародного валютного фонду на загальну суму 3,5 мільярда доларів.
Нагадаємо, що головною перешкодою для виділення допомоги МВФ є ухвалення так званого антиколомойского закону.
Для скорочення строків розгляду законопроекту у другому читанні депутати внесли зміни до регламенту Верховної Ради. Однак оновлений регламент створив ризики для функціонування опозиції в парламенті і для демократії загалом.
"Антиколомойський" законопроект передбачає заборону на повернення колишнім власникам націоналізованих банків. Від ухвалення документа залежить доля нової програми України і Міжнародного валютного фонду.
Детальніше читайте у матеріалі Юлії Самаевой "Коломокризис" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



