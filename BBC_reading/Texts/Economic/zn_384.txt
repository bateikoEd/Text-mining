Внутрішні запозичення будуть збільшені на 147 млрд грн, зовнішні - на 131 млрд грн.

Згідно з проектом змін до Держбюджету-2020, які запропонував КМУ, доходи держбюджету будуть скорочені на 115 млрд грн, а витрати - збільшено на 96 млрд грн. Відповідно, дефіцит Держбюджету зросте на 200 млрд грн, або в 4 рази. Саме такі цифри представлені в матеріалах КМУ, що оприлюднені ІА "Українські Новини", і вже відданих парламенту.
Причин для секвестру кілька: по-перше, Держбюджет спочатку був зверстаний з урахуванням обмінного курсу, який сильно відрізнявся від ринкового на початку року і бюджет недовиконувався; по-друге, введення карантину і зупинка частини підприємств однозначно позначаться на зниженні податкових надходжень і темпах зростання ВВП, що також перешкодить виконанню Держбюджету.
Попередньо витрати будуть скорочені за рахунок проектів Державного фонду регіонального розвитку, скорочення фінансування місцевих виборів, відстрочки земельної реформи, підтримки аграріїв, фінансування реформи освіти і держпідтримки, спорту, культури, театрів і кіно. Що з цього дійсно піде під ніж - буде вирішувати парламент.
В замін КМУ пропонує створити спеціальний стабілізаційний фонд на 124 млрд грн, кошти якого будуть спрямовані на боротьбу з коронавірусом і усунення економічних наслідків карантину.
Внутрішні запозичення будуть збільшені на 147 млрд грн, зовнішні - на 131 млрд грн. Очевидно, що проект, запропонований КМУ, передбачає продовження співпраці України з МВФ та іншими МФО.

Раніше глава уряду Денис Шмигаль під час виступу у Верховній Раді заявив про те, що Кабінет міністрів планує внести зміни до держбюджету на 2020 рік.
Національний банк розраховує погашати дефіцит держбюджету, який виріс через поширення коронавіруса, за рахунок коштів Міжнародного валютного фонду (МВФ).
 
 
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



