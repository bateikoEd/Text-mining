"Електроважмаш" у першому кварталі 2020 року випустив продукції на 160 млн гривень, що на 72% менше ніж у 3 кварталі 2019 року.

Призначений Фондом держмайна перед приватизацією менеджмент держпідприємств "Електроважмаш" і Одеський припортовий завод неефективно управляє держкомпаніями і веде їх до банкрутства. Про це пише у своєму блозі на "Українській правді" економічний журналіст Сергій Лямець, передє "РБК-Україна".
"У мене є тільки один варіант пояснення: крадуть. Крадуть там, на місцях. І судячи з усього, крадуть ще більше і ще крадуть із збитків. А це називається "мародерство", - пише Лямець.
Як зазначає журналіст, згідно з наведеними даними, "Електроважмаш" у першому кварталі 2020 року випустив продукції всього на 160 млн гривень, що на 72% менше ніж у 3 кварталі 2019 року, а надходження від замовників знизилися - на 85% - з 600 млн до 90 млн гривень.
Нагадаємо, в листопаді 2019 ФДМУ призначив в. о. голови компанії Віктора Бусько.
За словами заступника голови Фонду держмайна Сергія Ігнатовського, це було зважене рішення. Приватизація "Електроважмашу" планувалася в першій половині 2020 року.
Лямець також зазначає, що ОПЗ, після зміни менеджменту, стрімко нарощує збитки.
Зокрема, 4 квартал 2019 підприємство закінчило зі збитками 929,8 млн гривень. У першому кварталі 2020 збиток зріс до 1,510 млрд гривень.
У січні 2020 року ФДМУ призначив в. о. голови правління ОПЗ ресторатора Миколи Синицю.
Нагадаємо, повідомлялося також, що під контролем Фонду держмайна знаходяться підприємства АТ "Турбоатом", ЗАТ "Президент-Готель", "Центренерго", АТ "Об'єднана гірничо-хімічна компанія".
Раніше повідомлялося, що Національне антикорупційне бюро України (НАБУ) викрило п'ятьох людей в організації корупційної схеми в державному підприємстві "Електроважмаж", що завдав збитки в 13,7 млн гривень.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



