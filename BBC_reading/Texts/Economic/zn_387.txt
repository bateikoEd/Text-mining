Зростання цін могло стати результатом змови.

У Міністерстві внутрішніх справ очікують, що Антимонопольний комітет незабаром почне розслідування, яке стосується необґрунтованого завищення цін на продукти харчування. Про це повідомляє заступник міністра внутрішніх справ Антон Геращенко.
На його думку, це могло стати результатом змови великих оптовиків.
"Передав голові Антимонопольного комітету Юрію Терентьєву аналітичну інформацію щодо оптових компаній, які дозволяють собі різко і необгрунтовано підвищувати ціни на продукти харчування та овочі, що становлять основу продуктового кошика простих українців... Чекаю початку антимонопольного розслідування АМКУ за фактами різкого, необґрунтованого завищення цін на продукти першої необхідності, що могло стати результатом змови великих оптовиків", - пише Геращенко.


Раніше Антимонопольний комітет зазначав зростання роздрібних цін на продукти харчування в ряді регіонів, і зажадав від ритейлерів обґрунтувати підвищення вартості. Так, гречана крупа подорожчала більш ніж на 50%, картоплю – майже на 60%.
Однак у світі зростає ціна на продукти харчування. Багато хто побоюється початку голоду через пандемію. Українські аграрії можуть виграти від зростання попиту на продукцію АПК.
Детальніше щодо світового попиті на продукцію АПК читайте у статті ZN.UA від Андрія Паливоди – "Надія vs коронакриза".
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



