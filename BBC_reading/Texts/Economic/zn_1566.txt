Проблема потребує комплексного вирішення.

Ринок іпотечних кредитів в Україні, крім економічних чинників, що стримує ще й надмірне регулювання сфери, вважає доктор економічних наук, член ради Національного банку України Василь Фруман. Щоб виправити ситуацію, необхідні зусилля Нацбанку, парламенту і уряду.
"Уряд має забезпечувати доступність житла для громадян, зокрема, субсидуючи ставку за іпотечними кредитами шляхом впровадження програм часткової компенсації вартості обслуговування іпотечних кредитів. НБУ, в свою чергу, може запрорвадити цільові програми довгострокового рефінансування під надання банками іпотечних кредитів", — пише Фруман у своїй сттье для ZN.UA.
На думку експерта, Нацбанк повинен переглянути оцінку ризиків за операціями банків з кредитування населення під заставу нерухомості, а Верховна Рада – скасувати наявні законодавчі обмеження щодо розвитку іпотечного кредитування.
"Це дозволить збільшити іпотечне кредитування. Йдеться, насамперед, про внесення змін до чинного законодавства, що дасть можливість банкам реалізовувати іпотечне майно, право власності на яке або право користування яким мають діти; про скасування обмежень щодо кредитування військовослужбовців; про вирішення проблем валютної іпотеки 2006-2008 років, яка на сьогоднішній день майже вся не обслуговується", — зазначає автор.
Крім того, парламент має на законодавчому рівні забезпечити захист прав інвесторів, майбутніх власників квартир.
"Цей ринок має бути прозорим, а права інвесторів — захищеними (як права вкладників в комерційних банках)", — підкреслює Фруман.


Детальніше про ситуацію з іпотечним кредитуванням в Україні та заходи, які могли б поліпшити кон'юнктуру ринку, читайте в статті Василя Фрумана "Як уникнути кризи недобудов" у ZN.UA. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



