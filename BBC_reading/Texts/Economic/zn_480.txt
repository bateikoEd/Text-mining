Дефіцит готівкової валюти поки не вдається усунути.

НБУ провів нараду з керівниками українських банків, на якій озвучив основні зміни у роботі банківської системи під час карантину. Джерело ZN.UA серед банкірів, повідомило, що на час карантину буду діяти наступні зміни:
1. Банки не будуть штрафувати за затримки з наданням щоденної звітності;
2. Банкам продовжать терміни річної звітності (зараз - до 30 квітня);
3. Скасують введення буферів капіталу;
4. Обмежень щодо купівлі та перерахування валюти вводити не планують.
5. Введення операційного дня 23/7 скасують.
6. Реструктуризацію кредитів дозволено здійснювати без пониження класу позичальника при розрахунку резервів.
Також, за словами джерела, дефіцит готівкового долара зберігається. Його поставки поки не вдається організувати. Готівковий євро скоро буде завезено і його будуть продавати на аукціонах.
На час карантину НБУ будуть встановлені нульові тарифи на продаж банкам готівки в системі НБУ (СЕП) з платежів у гривні.

Раніше повідомлялося, що Нацбанк і українські банки налагоджують альтернативну систему доставки готівкової іноземної валюти в Україну, попит на яку зріс за останні дні.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



