Полтава-банк оштрафовано на 300 тис грн.

У квітні Национальный банк України (НБУ) застосував до трьох банків заходи впливу за порушення законодавства у сфері фінансового моніторингу. Про це повідомляє прес-служба НБУ.
Креді Агріколь Банк отримав письмове застереження за невиконання зобов'язання негайно повідомити спеціально уповноважений орган про спробу встановити ділові відносини з фізособою, що включено до переліку осіб, пов'язаних із здійсненням терористичної діяльності або стосовно яких застосовано міжнародні санкції.
МІБ також отримав письмове застереження за порушення вимог, які стосуються внутрішніх документів банку з питань фінмоніторингу, а також за неналежну оцінку фінансового стану клієнтів.
Полтава-банк оштрафований на 300 000 грн за те, що застосовував ризик-орієнтовані підходи аналізу фінансових операцій клієнтів на непостійній основі. Крім того, банк отримав письмове застереження за неналежне вивчення клієнтів.
У Нацбанку відзначають, що ці заходи впливу до банків застосовані за порушення, які виявлені до карантинних обмежень.


Повідомлялося, що НБУ в березні 2020 року оштрафував РВС Банк на 3 млн грн, банк "Український капітал" — на 800 тис. грн і Укрексімбанк — на 600 тис. грн за підсумками перевірок з питань запобігання та протидії легалізації доходів, одержаних злочинним шляхом, фінансуванню тероризму та фінансування розповсюдження зброї масового знищення.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



