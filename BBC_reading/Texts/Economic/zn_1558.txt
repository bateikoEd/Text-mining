Після підвищення мінімальна допомога становитиме одну тисячу гривень.

Державна служба зайнятості готова підвищити розмір мінімальної допомоги для 387,5 тисяч офіційно зареєстрованих безробітних в Україні. На період карантину виплати підвищать з 650 гривень до однієї тисячі, повідомили прес-службі ДСЗ.
У Держслужбі заявили, що таке збільшення передбачено постановою правління Фонду загальнообов'язкового державного соціального страхування України на випадок безробіття від 08.04.2020 № 217, яка набула чинності 18 квітня 2020.
Постанова застосовується з початку оголошення карантину, 12 березня, і буде діяти протягом 30 календарних днів після закінчення карантину.
Повідомляється, що мінімальний розмір допомоги по безробіттю підвищать тисячі гривень для:
- тих, хто протягом 12 місяців, що передували реєстрації в службі зайнятості, мають страховий стаж менше ніж 6 місяців або звільнені з останнього місця роботи з негативних факторів;
- молоді, яка закінчила або припинила навчання в середньому та вищому навчальному закладі, звільнилася зі строкової військової служби і яка потребує сприяння у працевлаштуванні на перше робоче місце;
- внутрішньо переміщених осіб, документально не можуть підтвердити періоди своєї зайнятості.
Всім безробітним, які стали на облік в період карантину та одержують допомогу у мінімальному розмірі, тобто 650 гривень, допомога буде перерахована автоматично з першого дня реєстрації в службі зайнятості.
"Нагадуємо також, що у період карантину реєстрація безробітних здійснюється з першого дня подання відповідної заяви у центри зайнятості. Виплата допомоги по безробіттю теж призначається з першого дня реєстрації", - повідомили в Держслужбі.


Ексдиректор Держслужби зайнятості Макогон Оксана розповіла про те, що в період карантину в Україні щодня реєструють 5000-7000 безробітних по країні. Всього за місяць - з 12 березня по 13 квітня в Держслужбі зареєструвалися ще 71 452 людей. Але, на думку Макогон, пік кількості безробітних може припасти на початок посткарантинної періоду.
Колишній міністр розвитку економіки, торгівлі і сільського господарства України Тимофій Милованов прогнозував, що кількість українців, які можуть втратити роботу через епідемію може сягнути півмільйона.
Про те, які втрати для української економіки і громадян несуть криза і карантин розповіли експерти Українського інституту майбутнього у статті "Прогноз збитків. Якими будуть економічні збитки України через пандемію коронавірусу".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



