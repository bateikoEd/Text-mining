Регулятор констатує падіння попиту на валюту.  

Національний банк України (НБУ) за підсумками поточного тижня продав на міжбанківському валютному ринку близько $ 80 млн. Про це повідомив заступник голови НБУ Олег Чурий на прес-брифінгу.
"Якщо минулого тижня НБУ для згладжування коливань на валютному ринку проводив інтервенції на більш ніж $ 1 млрд, то на цьому тижні ситуація більш-менш збалансована: два дні НБУ зовсім не виходив на ринок, а обсяг інтервенцій, який ми проводили за три дні тижня, склав трохи менше $ 80 млн", – сказав він.
За його словами, попит на валюту суттєво знизився. Якщо минулого тижня українці більше купували валюти, ніж продавали, то на цьому тижні ситуація зворотна.
Він додав, що основний попит на валюту виходить від українських резидентів, які купують валюту для виконання експортних контрактів і для виконання своїх боргових зобов'язань.


Проте курс гривні, як і раніше, нестабільний. Основний тренд – знецінення гривні. Гривня дешевшає до долара останні дні в середньому на 20 копійок щодня.
Нацбанк у період з 16 до 20 березня продав на міжбанківському валютному ринку задля підтримки гривні $ 1,088 млрд. За період з 9 до 13 березня продаж валюти склала $ 981,60 млн.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



