Причини падіння вартості – відсутність попиту на товари.

Відсутність попиту на продовольчі товари, яка є наслідком пандемії коронавірусу, призвела до різкого зменшення цін на них. Про це заявили представники Продовольчої та сільськогосподарської організацій ООН.
"Послаблення попиту та падіння цін на нафту через глобальну пандемію знижують міжнародні ціни на основні продовольчі товари. Зниження цін переважно обумовлюється тенденціями попиту, а не пропозиції. На тенденції попиту впливають все більш кепські економічні перспективи", -  сказав старший економіст FAO Абдолреза Аббассіан.
Відомо, що середнє значення Індексу продовольчих цін FAO становило у березні 172, 2 пункти, що на 4,3 пункти нижче, ніж було у лютому.
Найбільшого падіння зазнали ціни на цукор. Основна причина – зменшення його споживання поза домом, що є наслідком самоізоляції через коронавірус. Також впав попит з боку виробників етилового спирту.


Нагадаємо, що надзвичайна ситуація запроваджена через пандемію коронавірусу, серйозно не вплине на українські врожаї, бо аграрії встигли провести всі основні закупівлі до спалаху захворювання. Але може вплинути на роботу господарств вже після посівної – дефіцит імпортованих матеріалів принесе українським виробникам проблеми вже влітку. Про це ZN.UA розповів Андрій Паливода.
За його словами, великих агрохолдингах негативні наслідки від карантину будуть не так відчутні, оскільки багато менеджерів, маркетологів та інших "непольових" працівників перейшли на віддалений режим роботи. А тих, хто все ж продовжують виходити на роботу, забезпечують дезінфектантами, респіраторами, безконтактними термометрами.
Детальніше про проблеми та ризики для українських аграріїв під час пандемії коронавірусу у світі читайте в статті Андрія Паливоди "Вмирати збирайся, а жито сій!".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



