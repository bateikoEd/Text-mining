Інвестори сподіваються, що заходи ФРС будуть стимулювати зростання ринку.  

Фондові ринки США і Європи суттєво зросли сьогодні, 24 березня, і тенденція поки зберігається. Серед причин зростання, по-перше, рішення Федеральної резервної системи (ФРС) США щодо підтримки ринків кредитними програмами. По-друге, уповільнення темпів розповсюдження коронавірусу в Італії.
Так, фондові індекси США зросли більш ніж на 6% після відкриття торгів 24 березня. У інвесторів є надія, що заходи влади США для стимулювання економіки, пом'якшать наслідки пандемії.
Індекс Dow Jones Industrial Average, який в останні тижні падав, до 17.00 показував зростання на 7,3%, тоді як S&P 500 – на 6,5%, а Nasdaq Composite – на 5,6%.
Європейський індекс Stoxx Europe 600 в ході торгів виріс майже на 6%, а японський Nikkei 225 закрився зростанням на 7,1%.
Крім іншого, у вівторок знизився попит на казначейські облігації США, прибутковість 10-літніх бондів зросла з 0,763% до 0,845%.


Нагадаємо, що ФРС США повідомила в понеділок, 23 березня, що буде викуповувати держоблігації фактично у необмежених масштабах, а також запустить низку нових програм кредитування бізнесу. Як очікують у ФРС, це надасть підтримку широкому колу ринків і інститутів, плюс, підтримає приплив кредитів в економіку.
Число заражених людей і летальних результатів в Італії знижується два дні поспіль. Хоча Італія залишається найбільшим осередком спалаху коронавіруса в Європі.
 
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



