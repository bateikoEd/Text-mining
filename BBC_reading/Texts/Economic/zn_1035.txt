У березні ряд банків підвищили депозитні ставки.

Національний банк України (НБУ) рекомендує українським банкам не підвищувати ставки за депозитами і виважено ставитися до процентної політики, враховуючи низьку інфляцію, йдеться в повідомленні регулятора у Facebook в п'ятницю.
"Протягом березня деякі банки підвищили ставки по депозитах на 1-1,5 п. п., перестраховуючись від потенційних відтоків коштів вкладників. Проте істотних відтоків у березні так і не було. Кошти на рахунках населення у банках з початку березня збільшилися на 13 млрд у гривні і станом на 9 квітня (+ 4%) і трохи скоротилися в доларовому еквіваленті (-2%)", – повідомив центробанк.

Регулятор підкреслив, що тримати високі ставки сьогодні економічно невигідно.
Зазначимо, протягом останнього тижня підвищили ставки Альфа-Банк, ПУМБ, Мегабанк, Південний.
Максимально зросла середня ставка за депозитами на період до місяця (на 0,14 в. п. до 9,04% річних). Зросла прибутковість для періодів від місяця до 3 (на 0,06 в. п. до 9,33% річних). Вклади періодом від 6 до 12 місяців набрали 0,05 п. п. і пропонують 11,38% річних. Вклади терміном від 3 місяців до 6 виросли в ціні на 0,04 в. п. до 11,24% річних. Депозити періодом понад року подорожчали на 0,03 п. п. до 10,90% річних. Подешевшали тільки безстрокові заощадження, на 0,26 в. п. до 6,58% річних.
Різко зросла середня ставка для термінів менше місяця, на 1,21 п. п. і становить 2,05% річних. Прибутковість заощаджень періодами від місяця до 3 зросла на 0,09 в. п. і становить 0,99% річних. Депозити терміном від 3 до 6 місяців зросли в ціні на 0,07 в.п. і пропонують 1,24% річних. Вартість внесків для періодів від півроку зросла на 0,05 п. п. до 1,5% річних, а понад року — всього на 0,01 в.п. до 1,91% річних. Безстрокові заощадження втратили 0,15 п. п. і надають 0,4% річних.
Безстрокові заощадження втратили 0,07 в.п. і пропонують 0,30% річних. Депозити на термін до місяця підвищили середню ставку на 1,77% п. п. до 2,16% річних. Зросла прибутковість і внесків за період від місяця до 3 (на 0,09 п. п. до 0,85%річних). Заощадження терміном від 3 до 6 місяців подорожчали на 0,06 в. п. до 0,82% річних, а від 6 до 12 місяців — на 0,05 п. п. до 1,11% річних. Вклади на періоди року втратили понад 0,01 п. п. і пропонують 1,22% річних.


Як повідомлялося, грошова маса (сукупність готівкових грошей) в Україні в минулому місяці цього року зросла на 2,8% - до 1 трлн 518,261 млрд грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



