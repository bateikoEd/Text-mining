Допомогу отримають пенсіонери та субсидійовані домогосподарства.

Понад 10 мільйонів пенсіонерів та 3 мільйонів домогосподарств отримають додаткові виплати на час карантину через розповсюдження коронавірусу в Україні. Уся допомога нараховуватиметься українцям автоматично. Про це міністерка соціальної політики Марина Лазебна заявила на онлайн брифінгу у понеділок, 23 березня.
За словами Лазебної, уряд гарантує безперебійну роботу програми житлових субсидій. Додатково компенсацію виплати для 3 мільйонів домогосподарств, які отримують субсидію на оплату окремих комунальних послуг в період карантину.
"Ми це зробимо шляхом збільшення на 50% соціальних нормативів користування електроенергією, природним газом для приготування їжі та підігріву води. Користування холодною та гарячою водою. Ми знаємо, що люди залишаються вдома. Ми просимо їх бути ізольованими та знаємо, що ці люди будуть використовувати більше ресурсів".
В середньому, сім'ям, які отримують компенсацію додатково нададуть по 300 гривень допомоги.
Для тих, хто в період карантину втратить роботу також спростять порядок надання субсидій. Таке рішення буде винесене у середу на засідання Кабміну.
Якщо виникне заборгованість по сплаті комунальних послуг, ніяка пеня нарахована не буде та не буде припинено надання послуг ЖК, запевняє міністерка."Ми це гарантуємо, це вже прийняте рішення на рівні закону. Ми його ще продублюємо в рішенні Кабінету Міністрів і дамо відповідні доручення органам місцевого самоврядування".
З квітня буде здійснена одноразова виплата по 1000 гривень пенсіонерам, я ких пенсія не сягає 5 тисяч гривень. Таким пенсіонерів в Україні понад 10 мільйонів. Таку ж виплату отримають одержувачі соціальної допомоги, які отримують її замість пенсії: люди, які мають інвалідність з дитинства, інваліди, та отримувачі соціальних пенсій.


Раніше повідомлялось, що держава може оплатити частину комунальних послуг за час вимушеного перебування українців на карантині. Мінсоцполітики, Мінфіну та Мінекономіки отримали наказ розрахувати суму коштів, визначити відсоток відшкодування частини комунальних платежів на час карантину в Україні та визначити категорії громадян, які можуть отримати відшкодування.
З травня проведуть індексацію трудових пенсій на 11%. Після цього, гарантоване підвищення отримають 7 мільйонів пенсіонерів. Також з травня доплати отримають пенсіонери, яким виповнилось 80 і більше років. Це буде щомісячна надбавка до пенсії у розмірі 500 гривень. Індексацію проведуть автоматично, тож нікому нікуди не треба буде виходити.
Водночас, щоб уникнути скупчення літніх людей на пошті, у Мінсоцполітики готують проєкт з допомоги переведення пенсіонерів на банківські системи. Для людей з інвалідністю та пенсіонерів також представлять програму з доставки ліків та продуктів харчування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



