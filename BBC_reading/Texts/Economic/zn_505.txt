Приватбанк перевів валютні операції в онлайн.

Державний Приватбанк з сьогоднішнього дня, 18 березня, перевів усе валютообмінні операції в онлайн режим на час припинення міжнародного авіасполучення. Про це йдеться в повідомленні прес-служби банку.
"З 18 березня Приватбанк буде проводити валютообмінні операції для клієнтів фізосіб в безготівковому форматі через мобільний банк Privat24, веб-версію Приват24 і мережу терміналів самообслуговування", - йдеться в повідомленні.
Уточнюється, що власники валютних депозитів, термін дії яких завершується, зможуть без обмежень отримати готівкову валюту в касах банку при попередньому замовленні.
Згідно з інформацією на сайті Приватбанку, курс у відділеннях становив 27,3-28,5 грн/$ 1 (купівля-продаж), курс онлайн-обміну – 27,3-28,5714 грн/$ 1.


Нагадаємо, раніше Альфа-Банк призупинив на невизначений час продаж готівкової валюти і видачу доларів з клієнтських рахунків. У банку при цьому заявили, що на ринку має місце дефіцит готівкових доларів і євро.
НБУ вчора, 17 березня, повідомив, що регулятор і українські банки налагоджують альтернативну систему доставки готівкової іноземної валюти в Україну, попит на яку зріс за останні кілька днів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



