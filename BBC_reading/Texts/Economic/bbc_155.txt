Копирайт изображения
GETTY IMAGES
Майже половина українських компаній задумались над зниженням зарплат, скороченням штату або закриттям бізнесу через рішення влади про карантин. Про це йдеться в опитуванні підприємців, яке провела Європейська бізнес асоціація (EBA).
Хроніки коронавірусу: кількість хворих у Києві зростає, а в Іспанії - новий рекорд смертності
За цими даними, через карантин:
23% фірм планують зменшувати заробітну плату працівників,
17% - скорочувати штат,
6% - частково закривати бізнес.
І водночас:
23% - не планують жодного скорочення чи зменшення зарплат
31% - шукатимуть нові ніші для розвитку.
Опитування також стосувалося втрат, які вже зазнав український бізнес через карантин:
"Майже половина компаній (48%) вже зафіксувала від 20% до 50% втрат від доходів. Ще 16% прийняли рішення про зміну заробітної плати персоналу, а 14% - про скорочення штату", - говориться у повідомленні EBA.
Хроніки коронавірусу: кількість хворих у Києві зростає, а в Іспанії - новий рекорд смертності
Коронавірус: Кабмін продовжив карантин
Щоправда, у Європейській бізнес асоціації не уточнюють, як саме проводилося опитування та скільки підприємств взяли у ньому участь.
Говориться лише, що це було "експрес-опитування" на початку тижня.
Заклик бізнесу
"Європейська Бізнес Асоціація розуміє безпрецедентність ситуації з COVID-19, яка наразі склалась у всьому світі, а також важливість запобіжних заходів задля стримання поширення вірусу та підтримки здоров'я громадян", - йдеться у повідомленні EBA.
Вона також наводить попередні прогнози втрат української економіки через карантин:
втрата 4% ВВП за оптимістичним сценарієм,
втрата до 9% ВВП за песимістичним сценарієм.
За попередніми оцінками, базовим прогнозом наслідків карантину є скорочення ВВП країни на 4%, а за менш оптимістичного сценарію падіння може скласти до 9%.
"А якщо жорсткі обмежувальні заходи триватимуть ще місяць, то найпесимістичніші прогнози можуть виявитись ще дуже навіть оптимістичними. Адже запас міцності в компаній починає закінчуватись, а у малого бізнесу - його немає вже. Тому, разом з порятунком життів, варто думати й про порятунок економіки", - говорить Виконавчий директор Європейсько Бізнес Асоціації Анна Дерев'янко.
"Бізнес-спільнота закликає владу діяти зважено та приймати рішення з урахуванням довгострокових економічних наслідків. Адже вартість зупинки економіки через кілька місяців може мати руйнівні наслідки для всього населення, за оцінками експертів, навіть гірші, ніж сама пандемія, і знадобляться роки, аби її відбудувати", - додають у EBA.
"Хочеться вірити, що приймаючи рішення про 30-ти денний карантин та надзвичайну ситуацію по всій країні, влада це розуміє", - підсумували у асоціації.
У середу Кабінет міністрів схвалив запровадження режиму надзвичайної ситуації по всій Україні на 30 днів.
За словами прем'єр-міністра Дениса Шмигаля, це потягне за собою і продовження карантинних заходів.
Режим надзвичайної ситуації в Україні триватиме до 24 квітня.
Хочете отримувати найважливіші новини в месенджер? Підписуйтеся на наш Telegram або Viber!
