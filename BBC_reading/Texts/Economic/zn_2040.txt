Депутати запропонували скасувати віковий коефіцієнт при розрахунку акцизного податку для б/у автомобілів, які ввозяться в Україну.

Група народних депутатів фракції Слуга народу зареєструвала у Верховній Раді законопроект №3389 про зниження ставок акцизного податку при ввезенні транспортних засобів на територію України.
Згідно з пояснювальною запискою до документу, депутати пропонують тимчасово - протягом 180 календарних днів з моменту вступу закону в силу - скасувати віковий коефіцієнт при розрахунку ставки акцизного податку для легкових, вантажних автомобілів та інших транспортних засобів.
"За чинним законодавством розмір акцизу на дизельний автомобіль віком 10 років об'ємом двигуна - ред.) 1,6 л становить 1200 євро, а по запропонованій законопроектом формулі - лише 120 євро, або в 10 разів менше! Такий механізм забезпечить справедливий розрахунок вартості розмитнення, коли купуючи авто 2010 року випуску майбутній власник не буде сплачувати акциз в 10 разів більше, ніж власник авто 2019 року", - пояснив депутат Євген Брагар Facebook.
Ці норми пропонується поширити в тому числі на ті транспортні засоби, які ввезли в Україну до набрання чинності цього законопроекту як закону.



Президент України Володимир Зеленський обіцяв після того, як буде сформована нова Верховна Рада, переглянути законодавство про розмитнення автомобілів на єврономерах. 

12 вересня Верховна Рада ухвалила законопроект, який в чергове відтермінував запровадження штрафів за керування "євробляхами". При чому під час одного засідання депутати проголосували за закон і в першому читанні, і в другому.

19 грудня Рада черговий раз прийняла у другому читанні законопроект про відстрочку штрафів за ввезення "евроблях". Цього разу до 31 грудня 2019 року.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



