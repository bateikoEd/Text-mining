Істотно скоротилися податкові та митні надходження.

Доходи бюджету в березні склали 87,9 млрд грн при плані 98,1 млрд грн. Тобто рівень невиконання плану по доходах становить 10,4%, зокрема недобір надходжень по податках і митниці - 8,8 млрд грн. Про це повідомляє сайт Держказначейства.
Уточнюється, що загальний фонд державного бюджету отримав на 9,4 млрд грн (10,7%) менше плану. Спеціальний фонд - на 0,8 млрд грн (7,8%) менше плану.


Як писало ZN.UA, станом на 30 березня з початку року до держбюджету зібрали 204 млрд грн з запланованих 238 млрд. Дефіцит держбюджету за перші три місяці виріс до 39,6 млрд грн при граничному показнику за весь рік в 96 млрд. Якщо темп збережеться, до кінця року дефіцит держбюджету більш ніж удвічі перевищить плановий показник. 
Про те, чому Україні саме зараз важлива підтримка МВФ і причини, чому Україна може від цієї підтримки відмовитися, читайте в тексті Юлії Самаєвої "Коломокриза".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



