Слідчі відзначають політичний тиск на слідство.

Голова Національного антикорупційного бюро Артем Ситник заявив, що НАБУ у справі щодо Приватбанку рухається до оголошення підозри бізнесмену Ігорю Коломойському. При цьому одна із статей, за якою йде розслідування, передбачає санкції до 12 років обмеження волі. Про це він сказав в ефірі 24 каналу, пише агентство УНН.
"Ми рухаємося до того, щоб розпочати оголошення підозри", - сказав Ситник, відповідаючи на запитання, чи буде оголошена підозра бізнесмену Ігорю Коломойському.
Він додав, що експерти, залучені до слідства, та слідчі зіштовхуються з політичним тиском.
"Кожний фігурант справи намагається здобути максимум інформації, яка є у органах досудового розслідування", - сказав Ситник.
Він додав, що одна із статей, за якою йде розслідування – це розкрадання державного майна в особливо великих розмірах, за що передбачена санкція до 12 років обмеження волі.


Нагадаємо, що Верховна Рада проголосувала за застосування до розгляду банківського законопроекту особливої процедури, яка допоможе прискорити цей процес. Так званий "антиколомойський" законопроект передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
На сьогоднішній день суди різних інстанцій розглядають сотні знакових проваджень, пов'язаних з "Приватбанком".
21 грудня 2016 року "Приватбанк" перейшов у державну власність. Держава отримала 100% в його капіталі, фінустанова було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.
Докладніше читайте у матеріалі Юлії Самаєвої "Коломокриза" ZN.UA.
 
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



