Борги перед "Енергоатомом" складають 16 млрд гривень.

НАЕК "Енергоатом" ухвалив рішення призупинити вироблення електроенергії ще двома енергоблоками АЕС на період карантину. Це рішення менеджмент компанії пояснює скороченням споживання до 50 млк кВт/год, передає The Page.
Оператор планує послідовно вивести два енергоблоки в резерв у холодному стані з можливістю їх повернення в гарячий стан за дві доби.
Голова "Енергоатому" Володимир Котін у ході круглого столу, присвяченого проблемам енергетичної галузі 5 травня, повідомив, що обмеження вироблення атомної електроенергії для оператора становить 73,7 млрд кВт/год на рік.
Вимушений простій енергоблоків він пов'язав із кризою в енергетиці і зниженням споживання, в першу чергу, промисловими підприємствами. Цей час "Енергоатом" планує використати для профілактики та ремонту обладнання. Однак ситуація ускладнюється через те, що компанія досі не стягнула 16 млрд боргів.
11 млрд гривень "Енергоатому" заборгував колишній оператор ринку "Енергоринок". Ще 5 млрд боргів за останні три місяці згенерував "Гарантований покупець", новий оператор ринку електроенергії.

Наприкінці квітня Сергій Лещенко повідомив, що новопризначена в. о. міністра енергетики та захисту довкілля Ольга Буславець ініціювала зупинку трьох енергоблоків АЕС потужністю 3000 МВт і зниження генерації ще на п'яти. Такі дії вигідні олігарху Ринату Ахметову, якому належать теплові та сонячні електростанції. Вартість електроенергії, яку генерують ТЕЦ і "зелена енергетика", значно вище, ніж на АЕС.
21 квітня Запорізька АЕС відключила і вивела в резерв енергоблок №2 у зв'язку з балансовими обмеженнями у енергосистемі. Слідом за циим позапланово було зупинено енергоблок №3 Рівненської АЕС.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



