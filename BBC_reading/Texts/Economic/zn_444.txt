Очікується скорочення імпорту електроенергії.

Споживання електроенергії в Україні за підсумками березня скоротиться на 8,2% порівняно з аналогічним періодом минулого року. Падіння пов'язане з поширенням коронавіруса і скороченням виробництва. Такими прогнозами поділився оператор системи передачі НЕК "Укренерго".
Крім карантинних заходів, у рамках яких обмежена робота ряду підприємств різних секторів економіки, споживання е/е також знижується за рахунок теплої погоди: середньодобова температура з 11 по 19 березня 2020 року становила 5,7° проти 4,7° за аналогічний період минулого року.
"у результаті в березні прогнозується зниження місячного обсягу споживання на 8,2% порівняно з аналогічним періодом 2019 року, зниження добового максимуму споживання потужності – до 18,300 тис. МВт проти 20,100 тис. МВт в березні 2019 року", – зазначено в повідомленні компанії.
Результатом такої динаміки може стати обмеження імпорту е/е і виробництва традиційними та відновлюваними джерелами під час пікових навантажень в енергосистемі.


Раніше прем'єр-міністр України Денис Шмигаль повідомив про необхідність довгострокової програми реструктуризації заборгованості. Борги за електроенергію в Україні склали понад 30 млрд гривень.
З 2020 року тарифи операторів систем розподілу (колишні обленерго) зросли в середньому в два рази. Наприклад, тариф "Вінницяобленерго" для першого класу збільшиться з 66,56 до 135,15 грн/МВт·год, а для другого — з 360,66 до 766,83 грн/МВт·год (усі тарифи наведено без ПДВ).
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



