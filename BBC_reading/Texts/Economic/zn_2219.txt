Мито планували ввести ще 15 квітня.

У п'ятницю, 1 травня, вступає в силу постанова Кабінету міністрів України від 15 квітня 2020 року №301 про введення спеціального мита на імпорт російського вугілля на рівні 65%.
У документі уточнюється, що мито не поширюється на антрацит (УКТЗЕД 2701 11 00 00) незалежно від мети імпорту, бітумінозне, коксівне та іншого вугілля (УКТЗЕД 2701121000, 2701129000, 2701190000) для використання у металургійній та коксохімічній промисловості.
Винятком, зокрема, є: вугілля марки "А" (антрацит), бітумінозне вугілля і коксівне вугілля для металургійної промисловості, а також вугілля марки "П" (пісний) для виробників електричної і теплової енергії.


Раніше повідомлялося, що спеціальне мито в розмірі 65% на імпорт з Російської Федерації вугілля з рядом винятків вводиться з 15 квітня.
Нагадаємо, що уряд 18 березня ухвалив постанову про внесення змін в постанову №624 від 17 липня 2019 року (з умовою доопрацювання у триденний термін), про введення з 1 квітня спецмита в розмірі 65% на імпорт з Росії електричної енергії і всіх типів вугілля за винятком антрацитового та коксівного.
Раніше президент України Володимир Зеленський поставив перед міністром енергетики та захисту навколишнього середовища Олексієм Оржелем завдання мінімізувати імпорт вугілля і електроенергії, і таким чином подбати про реалізацію української продукції на вітчизняному ринку.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



