Речник Держприкордонслужби розповів про порушників карантинних заходів на українському кордоні.

Спікер Державної прикордонної служби Андрій Демченко повідомив про те, що на українських кордонах на великодні вихідні, і в понеділок, 20 квітня, пасажиропотік став значно меншим. За словами Демченка, за час карантину прикордонники виявили 70 осіб, які хотіли виїхати з країни, порушуючи карантинні заходи.
"На початку тижня ми фіксували загальний пасажиропотік на рівні 9-10 тис. осіб на добу на в'їзд і виїзд. Ближче до вихідних, у п'ятницю-суботу, він дещо зріс до 12 тис. осіб на добу. Фактично, різкого збільшення пасажиропотоку, коли люди одночасно намагалися перетнути державний кордон, не фіксувалося. Але на Великдень пасажиропотік значно впав - до 7 тис. 100 осіб на добу. Вчора він побив історичний мінімум і фіксувався на рівні 6 тис. 900 осіб на добу", - повідомив Демченко в коментарі "Інтерфакс-Україна".
За його словами, більше людей в'їжджали в Україну, ніж виїжджали за межі країни. При цьому така ситуація не змінюється з початку карантину, який в Україні діє з 12 березня.
Демченко також додав, що на кордоні продовжують перевіряти температуру у тих, хто її відкидає. Проте ознак захворювання або підвищеної температури у людей не виявили. За словами Демченка, останнім часом до заходів з недопущення розповсюдження COVID-19 в Україні залучають представників карантинно-санітарних підрозділів. Також на окремих напрямках людей, які в'їжджають в Україну, перевіряють за допомогою експрес-тестів.
Демченко заявив про те, що з 22 березня на українському кордоні вывили понад 70 осіб, які намагалися виїхати з України, не дотримуючись карантинних заходів. За словами спікера Держприкордонслужби, всіх порушників передали поліції, які уповноважені надалі скласти адмінпротоколи.


Карантин по всій Україні діє з 12 березня. Кабінет міністрів кілька разів посилював карантинні заходи. Зокрема уряд закрив метро, заборонив пасажирські перевезення та масові заходи за участю більше 10 осіб, відвідування громадських місць без медичної маски і т. д. В кінці березня Україна повністю закрила свої кордони.
У свою чергу міністр охорони здоров'я Максим Степанов заявив про те, що відомство запропонує Кабміну продовжити карантин до 12 травня. За словами Степанова, таке рішення викликане високим рівнем захворюваності в Україні.
Станом на 21 квітня в Україні на коронавірус захворіли 6 125 осіб. За останню добу зареєстрували 415 випадків захворювання.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



