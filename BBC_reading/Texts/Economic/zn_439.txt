Остаточні збитки підраховувати поки рано.

Збитки від поширення коронавіруса поки складно оцінити, але вони вже перевищили збитки від глобальної фінансової кризи 2008 року та від терактів 11 вересня 2001 року. Про це заявив в інтерв'ю телерадіомовної компанії BBC генеральний секретар Організації економічного співробітництва та розвитку (ОЕСР) Хосе Анхель Гурріа.
"Навіть якщо загальносвітової рецесії не буде, ми отримаємо або нульове, або негативне зростання у багатьох країнах світу, включаючи найбільші. Через це загальносвітове зростання не тільки буде низьким в цьому році, але і буде довго відновлюватися", - сказав Гурріа.
"Ми не знаємо, скільки грошей буде потрібно на боротьбу з безробіттям - тому що нам невідомо, скільки людей втратять роботу. І ми не знаємо, скільки буде потрібно для реанімації сотень тисяч середніх і дрібних підприємств, які вже постраждали", - вважає голова ОЕСР.
ОЕСР, створена у 1948 році, є однією з провідних міжнародних економічних організацій світу. Вона об'єднує 36 розвинених країн, в тому числі більшість держав Євросоюзу.


Повідомлялося, що фондові ринки продовжують падіння через поширення коронавіруса в світі. Хоча сьогодні, 23 березня, акції торгуються в "зеленій зоні".
Ринок газу ЄС скорочується на 4 млрд куб. м в місяць, що також є наслідком зниження виробництва через пандемію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



