Прем'єр-міністр озвучив план дій щодо подолання кризи.

Без підтримки міжнародних фінансових організацій для погашення боргів Україні доведеться впасти у прірву фінансового дефолту, але такий розвиток подій не передбачається. Про це повідомив прем'єр-міністр Денис Шмигаль в ефірі "Свобода слова" на телеканалі ICTV.
"Без підтримки міжнародних фінансових організацій для того, щоб погасити зовнішні і внутрішні борги, напевно, нам доведеться просто впасти в таку, не знаю, прірву фінансового дефолту. Це надзвичайно страшний сценарій для нашої країни, тому ми його, звичайно, не хочемо, ми не передбачаємо такого розвитку подій", - сказав Шмигаль.
Прем'єр підкреслив, що влада зробить все можливе, щоб країна залишалася стабільною фінансово, мала впевнену економічну стратегію подолання наслідків коронавірусної інфекції.
"Цей сценарій для нас є пріоритетним", - підкреслив він.
Шмигаль також зазначив, що уряд розглядає кілька сценаріїв подальших дій під час карантину, які будуть представлені найближчим часом. Зокрема, карантин може бути короткочасним, але жорстким, так і довготривалим з введенням окремих санітарних норм, таких як масковий режим.


Як повідомлялося, Рада сьогодні ухвалила "антиколомойський закон", який є однією з умов МВФ для надання траншу Україні. Другою умовою є прийняття законопроекту про ринок землі. Україна може отримати 10 мільярдів макрофінансової допомоги після прийняття двох законопроектів.
Детальніше про перспективи співпраці України та МВФ і про те, чому дефолт - не найгірший варіант для України - читайте у статті Юлії Самаєвої "Коломокриза" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



