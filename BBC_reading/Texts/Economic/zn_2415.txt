В міністерстві переглянули принципи фінансування лікарень.

Міністр охорони здоров'я Максим Степанов заявив, що в Україні проведуть низку змін у фінансуванні медичної галузі. Зокрема, міністерство планує провести масштабну експертизу медичної галузі та запровадити стандарти надання медичної допомоги. Про це Степанов заявив під час брифінгу у вівторок, 5 травня.
До 1 червня запровадять такі принципи фінансування:
- Всі заклади охорони здоров'я, як надають спеціалізовану медичну допомогу, отримають фінансування з державного бюджету не менше, ніж у 2019 році.
- Головним закупівельником залишать Національну службу здоров'я України;
- За держпрограмою медичних грантів нададуть додаткове фінансування: первинної медичної допомоги, екстренної медичної допомоги, лікування гострого інфаркту міокарда та гострий інсульт та 4 пакети для лікування COVID-19.
Для підвищення заробітних плат 435 тисячам медиків пропонують додатково виділити 1 млрд грн. При цьому, заробітну плату мають збільшити, не менше ніж до 50%.
Вже з 11 травня почнеться детальна експертиза всієї медичної інфраструктури, МОЗ розпочинає розробку та затвердження державних стандартів надання медичної допомоги. На основі отриманих даних МОЗ розробить справедливі тарифи, за якими буде здійснюватися фінансування галузі у 2021 році, які будуть ґрунтуватися на ринкових заробітних платах.
За словами глави МОЗу Максима Степанова, в Україні не було справжньої медичної реформи, майже половина українських лікарень недофінансовані, а мільйони людей можуть втратити доступ до нормального медичного забезпечення.
"Президент України Володимир Зеленський доручив уряду та міністерству охорони здоров'я вирішити проблеми медичної реформи в Україні. Це справді актуальна тема і ми з президентом маємо спільне бачення – українська медицина потребує справжньої реформи", - зазначив Степанов.
Як зазначає міністр в Україні більш ніж половина лікарень у 2020 році отримує фінансування менше, ніж це було в 2019 році. Дефіцит спостерігається у 984 лікарнях з 1 747, які уклали договір з Національною службою здоров'я.
"Той процес, який стартував  1 квітня важко назвати справжньою реформою. Насправді, це не передбачає нічого доброго ні для медиків, ні для пацієнтів. Більш того, ніхто з адептів цих процесів остаточно  не усвідомлює катастрофічних наслідків, які відчують на собі українці. Медреформа, у тому вигляді, якою ми її отримали, означає звільнення близько 50 тисяч медичних працівників, вона передбачає закриття 332 лікарень. Усе це - через дефіцит фінансування", - заявив Степанов.


Раніше президент України Володимир Зеленський публічно закликав керівництво Міністерства охорони здоров'я та профільного парламентського комітету запропонувати план "покращення" другого етапу медичної реформи, щоб уникнути "негативних наслідків". За словами президента, створена за його ініціативою робоча група, в яку увійшли титуловані лікарі, академіки і професори, проаналізувала стан речей в медицині.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



