Голова парламентського комітету з питань фінансів, податкової та митної політики Данило Гетманцев повідомив, що $ 4 млрд можуть надійти до держбюджету України при виконанні двох умов.

Україна може отримати перший транш кредиту від Міжнародного валютного фонду (МВФ) у розмірі $ 4 млрд після того, як Рада прийме закон про банки в цілому, передає Interfax.
Як повідомив голова парламентського комітету з питань фінансів, податкової та митної політики Данило Гетманцев, вже отримано офіційний лист, заява від МВФ.
"Є дві умови, якщо вони будуть виконані, то відразу ж кошти надійдуть Україну, при чому в державний бюджет. За нашими підрахунками, це має бути близько $ 4 млрд кредиту", — сказав Гетманцев.
За його словами, кошти будуть спрямовані до Стабілізаційного фонду держбюджету.


Як повідомлялося раніше, депутати на засіданні в ніч з 30 на 31 березня ухвалили законопроект №2178-10 "Про обіг земель". "За" 259 голосів.
Депутати також підтримали законопроект "про неповернення Приватбанку". Повідомлялося, що для отримання 10 млрд макрофінансової допомоги Україні необхідно прийняти два законопроекти.
Детальніше про перспективи співпраці України та МВФ і про те, чому дефолт — не найгірший варіант для України — читайте у статті Юлії Самаєвої "Коломокризис" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



