Теплоелектростанція входить до групи ДТЕК.

Ладижинська ТЕС, яка входить до групи ДТЕК сплатила штраф 3,4 млн грн за перевищення лімітів водокористування, повідомив у Facebook очільник Державної екологічної інспекції Єгор Фірсов. Порушення ТЕС виявили ще в лютому, під час перевірки.
"Сьогодні отримав інформацію, що по більшій претензії на 3,4 млн, збитки було сплачено. Підприємство визнало помилки та перерахувало кошти. Хочу відзначити вдалу роботу Вінницької інспекції. Так тримати!" - написав Фірсов.
За його словами, сплата подібних штрафів – це звична справа. І сума в 3,4 млн грн. не стала рекордною в березні. Однак у порівнянні зі штрафами, які нараховувалися раніше, наприклад по 20 тис грн., вказана сума є прогресом.
"Усі сплати - це реальні гроші до державного бюджету, які так необхідні у нинішні буремні часи. Сподіваюсь, що інші підприємства також не будуть затягувати судові справи на роки, а за прикладом ДТЕКу сплатять нараховані збитки добровільно. Підкреслюю, що 3,4 млн - це за фактом декілька апаратів штучного дихання, які можуть врятувати десятки людей", - додав Фірсов.
UPD. Як відзначили в прес-службі ДТЕК, "сплачений штраф в розмірі 3,4 млн грн - це плата ТЕС за формальну відсутність зафіксованих в дозволі обсягів на використання води турбіною ГЕС, а не конкретно за заподіяну шкоду навколишньому середовищу, або державі". При цьому вони стверджують, що подавали розрахунки по обсягам води, однак ті не зазначили в дозволі.



У лютому Держекоінспекція перевірила Відокремлений підрозділ "Ладижинська теплова електрична станція" АТ "ДТЕК Західенерго". У результати інспектори виявили порушення природоохоронного законодавства.
Співробітники Держекоінспекції виявили, що підприємство перевищило ліміти водокористування, а саме пропуск води через гідровузли. На цій підставі інспектори розрахували завдану шкоду і пред'явили 3,4 млн штрафу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



