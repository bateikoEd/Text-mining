Підготувати проєкт відповідного акта повинні до наступного засідання.

Уряд доручив Міністерству охорони здоров'я разом з Мінфіном та іншими органами виконавчої влади підготувати проєкт акта щодо виділення коштів з Фонду боротьби із гострою респіраторною хворобою COVID-19. Документ мають розглянути на наступному черговому засіданні Кабміну, яке відбудеться 6 травня.
Гроші з фонду уряд планує витратити на відновлення видатків державного бюджету, включно з місцевими. Також кошти хочуть направити на представлення кредитів за бюджетними програмами, скороченим через формування Фонду.
Зокрема, 103 млн грн планується направити на організацію стажування лікарів інтернів на місцях проходження практики. Ще 141 млн грн повинен піти на забезпечення безперервного професійного розвитку медпрацівників.


Під час попереднього засідання, 22 квітня, Кабмін затвердив порядок використання грошей з Фонду боротьби з коронавірусом. Так, гроші з фонду можна виділити за рішенням Кабміну. Після прийняття такого рішення, розпорядник відповідних коштів повинен погодити його з парламентським комітетом з питань бюджету.
Зазначимо, що Верховна Рада прийняла закон, згідно з яким керівники медустанов можуть залучати до надання допомоги науково-педагогічних працівників закладів вищої (післявузівської) освіти, які готують кадри для сфери охорони здоров'я. Також можна залучати інших осіб, у яких є сертифікат лікаря-спеціаліста та відповідна лікарська категорія.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



