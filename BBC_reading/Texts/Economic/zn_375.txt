Видатки Пенсійного фонду буде збільшено до 192 млрд гривень.

Кабінет міністрів запропонував Верховній Раді збільшити дотацію Пенсійному фонду з держбюджету на 19,681 млрд гривень до 192,3 млрд гривень.
Про це йдеться у пропозиціях Кабміну, які обговорюються з керівництвом парламенту та фракцій, передають "Українські новини".
Як зазначається, на початку цього року Кабмін затвердив бюджет ПФ на 2020 рік з доходами в 448,6 млрд гривень і дотацією з державного бюджету на 172,6 млрд гривень.
Даний документ пропонує збільшити витрати на ПФ з 172,6 млрд гривень до 192,257599 млрд гривень.
Пенсійним фондом України 25 березня відповідно до затвердженого графіку завершено фінансування пенсійних виплат за березень. У березні на виплату пенсій спрямовано 36,04 млрд гривень.
Фінансування пенсій квітня 2020 розпочнеться 2 квітня.


Раніше повідомлялося про те, що понад 10 мільйонів пенсіонерів і 3 мільйонів домогосподарств отримають додаткові виплати на час карантину через поширення коронавірусу в Україні.
З травня проведуть індексацію трудових пенсій на 11%. Після цього, гарантоване підвищення отримають 7 мільйонів пенсіонерів. Також з травня доплати отримають пенсіонери, яким виповнилося 80 і більше років. Це буде щомісячна надбавка до пенсії у розмірі 500 гривень. Індексацію проведуть автоматично, тому нікому нікуди не треба буде виходити.
У той же час, щоб уникнути скупчення людей похилого віку на пошті, в Мінсоцполітики готують проект за допомогою переводу пенсіонерів на банківські системи. Для людей з інвалідністю та пенсіонерів також представлять програму з доставки ліків і продуктів харчування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



