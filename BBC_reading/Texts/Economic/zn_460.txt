Регулятор закінчує розробку правил пільгового використання кредитів.

Національний банк готує зміни для банків, які покликані знизити кредитне навантаження всім позичальникам. Про це сьогодні на брифінгу заявила перший заступник глави правління НБУ Катерина Рожкова.
Вона зазначила, що кредитні канікули будуть стосуватися абсолютно всіх позичальників: великих компаній, малого і середнього бізнесу, а також фізичних осіб.
Нацбанк розробляє кілька підходів: стандартизований для роздрібних кредитів населенню і малому бізнесу, нестандартний - для середнього та великого бізнесу. Про це пише liga.net.
1. Стандартні правила стосуватимуться роздрібних кредитів для населення, підприємців і малого бізнесу. Вони припускають два етапи. Перший: на час повної або часткової зупинки роботи під час карантину людина або компанія мають отримати кредитні канікули по обслуговуванню відсотків і основного боргу. Другий етап настане після відновлення роботи підприємств і населення. Він включає вивчення накопиченої заборгованість і правильну її реструктуризацію. "Так, щоб навантаження було помірним", - уточнила Рожкова.
2. Нестандартні правила стосуються середнього і великого бізнесу. Він також повинен отримати пільговий режим у разі повної або часткової зупинки, або ж, якщо постраждає яким-небудь іншим чином від введення карантину. Оскільки бізнес різний і умови кредитів для нього також нестандартні, НБУ затвердить перелік заходів для банків. "А кожен бізнес буде індивідуально розглядати, як їх застосувати з тією ж метою - знизити навантаження в даний період і надати можливість для відновлення бізнесу після закінчення карантину", - додала Рожкова.
Крім того, Рожкова нагадала, що Верховна Рада прийняла закон, який забороняє нараховувати штрафи та пеню за прострочення виплат по кредиту. НБУ планує розширити ці вимоги до банків і затвердить їх окремим документом.


Нагадаємо, що раніше Нацбанк дозволив банкам на період карантину надавати клієнтам пільгові умови обслуговування кредитів, які станом на вечір 7 березня 2020 року були працюючими і обслуговувалися.
"Клієнти нервують і просять реальних підходів до реструктуризації. Починайте роботу вже зараз. Приклади реструктуризації і застосування пільгового режиму в наших нормативно-правових актах, зокрема в постанові №97. Підхід може бути індивідуальним у випадку з корпоративними позичальниками і стандартним у випадку з роздрібними", – сказала перший заступник голови НБУ Катерина Рожкова.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



