Мова йде про кредит рефінансування у 1,5 млрд грн.

Верховний суд не задовольнив апеляційну скаргу колишнього власника банку "Фінанси і Кредит" Костянтина Жеваго, та залишив без змін попереднє рішення суду про стягнення з Жеваго 1,5 млрд грн в рахунок погашення заборгованості банку за раніше наданими НБУ кредитами рефінансування. Про це повідомляє реєстру судових рішень.
Адвокати Жеваго скаржилися на те, що вимога суду оплатити або доплатити судовий збір за подання апеляційної скарги у розмірі 34,6 млн грн є обмеженням доступу до правосуддя "незалежно навіть від гіпотетичної фінансової спроможності заявника".
Верховний Суд у складі колегії суддів Першої судової палати Касаційного цивільного суду прийшов до висновку, що касаційна скарга не підлягає задоволенню, а оскаржуване рішення апеляційного суду - без змін, оскільки було ухвалено з додержанням норм процесуального права.
Таким чином, рішення про примусове стягнення з Жеваго, як фінансового поручителя 1,539 млрд грн в рахунок погашення заборгованості банку "Фінанси та Кредит" за раніше наданими кредитами рефінансування залишилася без змін.


 
Національний банк також вводить довгострокове рефінансування банків на строк до 5 років на додаток до стандартних короткострокових інструментів рефінансування.
Нагадаємо, що НАБУ підозрює Нацбанк у співучасті розтрати 12 млрд грн рефінансування.
На думку банкірів повернення "рефінансу" стало бізнесом для власників банків і чиновників НБУ.
Як писало ZN.UA у статті "Де гроші?", більше 100 млрд грн розданого банкам-"зомбі" рефінансування не тільки пішли на фактичну підтримку бізнесів їх власників, але й перейшли на валютний і інші ринки. І вилилися в кінцевому підсумку у трикратну девальвацію національної валюти і 60-відсоткову інфляцію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



