Україна розширить міжнародні ринки на Африку, Китай, Індію та США.

Український уряд планує значно розширити торгівлю за кордоном та зайти на міжнародні ринки у з Північну Африку (від Єгипту до Марокко), Йорданію, Китай, Індією та США. Про це для ZN.UA розповів заступник Міністра розвитку економіки, торгівлі та сільського господарства України та торговий представник України Тарас Качка.
"Мова йде про те, щоб цього року (це по плану, він залишається на порядку денному) розпочати переговори і укласти так звані преференційні угоди  (тобто спрощені угоди про вільну торгівлю) таким чином, щоб зосередитися на тих товарах, які є взаємовигідними для обох країн, і лишити домовленості по найбільш чутливим товарам на майбутні періоди", - розповідає Качка.
За його словами в планах України також оновити Угоду про асоціацію з ЄС та робота над угодою про вільну торгівлю з Туреччиною. Також, українська влада розроблює домовленості з Канадою щодо оновлення угоди про вільну торгівлю
"Але все це – реалізація тих домовленостей, які започатковані раніше. З нових пріоритетів - це намагання забезпечити собі конкретну перевагу на можливих для нас ринках, де ми не маємо режиму вільної торгівлі та ми там програємо конкуренцію країнам, що мають угоди про вільну торгівлю або преференційні угоди", - розказав заступник міністра.


Тарас Качка також зазначав, що український експорт сільського господарства є одним з найбільших у світі. Під час глобальної пандемії коронавірусу продукція України матиме велику роль у продовольчій безпеці по всьому світу.
Детальніше про те, які виклики, загрози та можливості стають перед зовнішньою торгівлею в Україні, читайте в інтерв'ю Тетяни Силіної з торговим представником України Тарасом Качкою "Нагодувати світ в умовах пандемії — наш внесок у подолання глобальної кризи".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



