В підсумку за будівлю віддали 28,75 мільйона гривень.

Вартість будинку культури, який був виставлений на продаж у Миколаєві, протягом торгів зросла в 560 разів. Наразі це рекорд малої приватизації в Україні, пише "Громадське".
"Успішні аукціони та рекордне зростання ціни на цьому аукціоні не виняток. Це позитивна статистика цьогорічної малої приватизації", - заявив голова Фонду державного майна Дмитро Сенниченко.
Відомо, що попередній рекорд було зафіксовано, коли ціна на гараж на 50 автомобілів зросла в 29 разів з початку торгів.
"Усе це доводить експертну думку, що в період фінансової нестабільності українці шукають можливості зберегти свої гривні. Так було в кризовому 2008, у турбулентному 2014", — додав Сенниченко.
Відомо, що мала приватизація проходить з допомогою платформи Prozorro, де продажі відбуваються у форматі онлайн-аукціону.


Раніше повідомлялося, що державний концерн "Укроборонпром" почав продавати списане майно підприємств через електронний майданчик ProZorro.Продажі.
Відзначається, що вже в системі оголошено 270 аукціонів на загальну суму 62,58 млн грн. В основному ж підприємства "Укроборонпрому" виставили автомобілі, автобуси та металобрухт.
Детальніше про законопроекти "Про оборонні закупівлі" та "Про оборонне замовлення", розсекречення даних військових закупівель та вплив цих ініціатив на боротьбу з корупцією в оборонній сфері читайте в матеріалі Дмитра Менделєєва "Оборонне замовлення в "замовленні"..." в тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



