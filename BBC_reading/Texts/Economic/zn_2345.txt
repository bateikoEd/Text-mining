План по податковим і митним органам у квітні недовиконаний на 26,1%.

Доходи державного бюджету у квітні 2020 року склали 103,95 млрд грн, що на 11,6% менше плану і на 7,1% нижче квітня-2019. Про це свідчать дані Державної казначейської служби.
При цьому загальний фонд держбюджету в квітні отримав 90,94 млрд грн, що на 15,7% менше планового показника та на 12,6% нижче торішнього рівня за аналогічний період.
За даними ДКСУ, держбюджету в січні-квітні недовиконаний за доходами на 11,6%, за цей період надійшло 314,98 млрд грн. В тому числі по загальному фонду надійшло 274,12 млрд грн, що на 13,9% менше плану.
Митниця в квітні принесла 19,55 млрд грн - відставання від плану склало 36,4%, від торішнього показника - на 22,7%. За чотири місяці митні надходження становили 84,84 млрд грн - це на 26,7% нижче очікуваного рівня і на 16% менше січня-квітня-2019.
Як вказала ДКСУ, у квітні податкові надходження склали 26,68 млрд грн, що на 16,2% менше плану і на 6,9% нижче торішнього рівня. За підсумками чотирьох місяців цього року податкові надходження склали 137,51 млрд грн, що на 7,8% нижче плану, але на 9,9% вище показника за січень-квітень-2019, вказало казначейство.
У той же час відшкодування податку на додану вартість (ПДВ) в квітні цього року зросла до 12 млрд грн порівняно з 10,64 млрд грн за березень, тоді як в січні-квітні цього року бюджетне відшкодування ПДВ досягла 51,45 млрд грн.
Всього план по податковим і митним органам у квітні недовиконаний на 26,1%, за чотири місяці недовиконання склало 16,1%.
Доходи місцевих бюджетів у квітні-2020 знизилися на 18,5% і були на 21,7% нижче очікуваного показника - 25,05 млрд грн, а за чотири місяці місцеві бюджети отримали 88,97 млрд грн - це на 11,2% нижче плану та на 3% більше до аналогічного періоду минулого року, свідчать дані казначейства.
Надходження від єдиного соціального внеску (ЄСВ) в минулому місяці склали 22,59 млрд грн, що на 3,8% вище квітня-2019, а за три місяці цей показник зріс на 8,5% – майже до 92 млрд грн.
Доходи держбюджету визначені у 2020 році в розмірі 975,833 млрд грн (у тому числі 855,4 млрд грн по загальному фонду), витрати - 1,266 трлн. грн. (по загальному фонду – 1,135 трлн грн).


Нагадаємо, що в березні 2020 року держбюджет отримав 110.0 млрд грн доходів, що на 2.8 млрд грн, або на 2.6% більше ніж у березні 2019 року. Очікувалося, що в квітні зростання доходів зміниться падінням.
ВР внесла зміни до держбюджету-2020. При цьому зміни до бюджету скоротили фінансування регіонів на 2,6 млрд гривень. Також в оновлену версію бюджету заклали майбутні транші від МВФ. А сам бюджет буде знову переглянутий після закінчення карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



