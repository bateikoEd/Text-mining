На порталі можна отримувати офіційну інформацію, що зібрана в єдиному місці.

Офіс розвитку малого та середнього підприємництва створив загальний інформаційний ресурс для бізнесу під час карантину sme.gov.ua. Сайт містить актуальну інформацію та буде оновлюватись. Про це розповів заступник Міністра розвитку економіки, торгівлі та сільського господарства України Дмитро Романович.
"Цей портал дозволить підприємцям, перш за все, отримувати виключно офіційну інформацію, вже зібрану в єдиному місці. Ми будемо оновлювати її та повідомляти про всі зміни, які запроваджуватимуться для малого та середнього бізнесу", - зазначив він.
На сайті вже доступна інформація про діючі обмеження для МСБ з метою протидії поширенню захворювання COVID-19, перелік заходів державної підтримки, відповіді на головні питання від бізнесу.
Ресурс також буде наповнюватись корисними посиланнями, порадами фахівців та новинами для підприємців.
 

Нагадаємо, 17 березня Верховна Рада України ухвалила новий закон підтримки бізнесу під час карантину з правками та пропозиціями Мінекономіки. Він направлений на захист бізнесу від негативних наслідків в умовах карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



