Створення фонду змінить розстановку акцентів на забезпечення основних потреб в умовах пандемії.

Кабінет міністрів України в змінах в держбюджет передбачив створення фонду для боротьби з COVID-19. На фонд планується виділити 97,1 млрд гривень, повідомив прем'єр-міністр Денис Шмигаль.
"Зміни до бюджету передбачають зміну акцентів на забезпечення основних потреб в умовах пандемії. Сподіваємося, що Верховна Рада як можна швидше збереться і підтримає наші пропозиції", - написав Шмигаль в Telegram.




Раніше повідомлялося про те, що тільки в Києві півмільйона жителів змушені були піти в неоплачувані відпустки. Від початку карантину на третину знизилися запити у всіх сферах діяльності. За інформацією з економічного огляду тижня НБУ, за два тижні карантину кількість вакансій зменшилася на 34%.
Прийняті Верховною Радою законопроекти про протидію коронавірусу не захищають найвразливішу і бідну частину населення – пенсіонерів. Крім того, для підвищення пенсій необхідно переглянути бюджет, дохідна частина якого не виконується з грудня 2019 року.
Детальніше про прийнятий Верховною Радою законопроект про протидію коронавірусу читайте у статті Алли Котляр "За чий рахунок обід?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



