Субсидії можуть бути збільшені на період карантину.

У Міністерстві соціальної політики планують за рахунок підвищення соціальних пільг покрити витрати населення на комунальні послуги в період карантину. Про це заявила міністерка соцполітики Марина Лазебна в ефірі програми "Право на владу".
За її словами, прийняти кроки для скасування комунальних платежів для населення на період каратину державі нічого не заважає.
"Ми зараз працюємо над тим, щоб збільшити соціальні нормативи, за якими платять наші субсидіанти і пільговики", - заявила Лазебна.
Зазначається, що рішення про це готується Міністерством економіки, Мінфіном і Міністерством юстиції.
"Терміни - один день. завтра ми обговоримо це питання, то ми готові. Тому що і розрахунки, ми все зробили. Ми чудово розуміємо, що люди залишаються вдома і їм буде ще складніше оплачувати (комунальні платежі, - ред.), якщо субсидії не покриють їх витрати. Як тільки це рішення буде прийнято на засіданні уряду, я з ним відразу вийду і розповім про це людям", - заявила міністерка.



Нагадаємо, у вівторок, 17 березня, народні депутати підтримали законопроєкт про підтримку платників податків на період дії обмежувальних заходів для профілактики поширення коронавірусу Covid-19. На період карантину для платників податків запроваджуються певні податкові та неподаткові пільги.
- не застосовуються штрафні санкції за порушення податкового законодавства, вчинені  протягом  періоду з 1 березня  по 30  квітня  2020 року;
- встановлюється мораторій на проведення документальних та фактичних перевірок з 18  березня по 18  травня;
- подовжується до 1 липня термін подання річної декларації про майновий стан і доходи;
- не нараховується та не сплачується плата за землю (з 1 березня року по 30 квітня);
- об'єкти нежитлової нерухомості, які перебувають у власності фізичних або юридичних осіб, не оподатковуються податком на нерухоме майно, відмінне від земельної ділянки, упродовж 1 березня - 30 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



