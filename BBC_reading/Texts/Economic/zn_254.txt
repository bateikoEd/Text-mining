Банк хоче стягнути з колишніх власників 5,5 млрд доларів збитків.

Приватбанк нещодавно подав новий позов до суду Кіпру з метою відшкодування збитків у розмірі 5,5 млрд дол. США у зв'язку зі схемами, які мають всі ознаки шахрайства та відмивання коштів і які, як вважає Банк, були реалізовані його колишніми власниками - паном Ігорем Коломойським і паном Геннадієм Боголюбовим, одним з колишніх посадових осіб - Тимуром Новіковим, і двома кіпрськими компаніями - PrimeCap (Cyprus) Limited і Duxton Holdings Limited.
Вручення нового позову на Кіпрі відбулося 3 квітня 2020 після винесення судом наказу проти PrimeCap зі збереження документів. Вручення позову іноземним відповідачам відбудеться належним чином.
Позов Банку стосується двох серій транзакцій, які, як стверджує Банк, були незаконно здійснені в період між 2013 і 2016 роками, за вказівкою його колишніх власників та за сприяння інших відповідачів, які передбачали сплату величезних сум компаніям, які належали і/або контролювалися паном Коломойським і паном Боголюбовим, згідно з кредитними договорами, які, як вважає Банк, є удаваними і жоден з яких не був погашений.
Такі угоди включали схему, за якою 2,34 млрд дол. США були спрямовані кіпрській компанії, пов'язаній з колишніми власниками Банку - Duxton Holdings Limited, шляхом перерахування траншами по 30 млн. дол. США протягом чотирьох місяців в 2013 році.
Цей позов є складовою вимог Приватбанку проти пана Коломойського і Боголюбова, розглянутих в Англії, на Кіпрі, в США та Ізраїлі на загальну суму понад 10 млрд дол. США. Банк залишається спрямованим на отримання відшкодування від його колишніх власників в повному обсязі в зв'язку з понесеним ним збитком у період, коли банк перебував під їх пануванням і контролем, і націленим досягти правосуддя як для Банку, так і для українських платників податків.


Як повідомлялося, Верховна Рада 30 березня проголосувала в першому читанні за законопроект 2571-д про удосконалення деяких механізмів регулювання банківської діяльності, ухвалення якого є однією з двох умов укладення нової угоди з Міжнародним валютним фондом. Другою умовою було прийняття закону про ринок землі, який парламентарії прийняли в цілому в цей же день.
Детальніше про те, чи будуть прийняті найгірші з можливих рішення про дефолт, розрив відносин з МВФ і повернення Коломойському Приватбанку читайте в статті Юлії Самаєвої "Коломокриза" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



