Поновити роботу можуть обмінні пункти, ломбарди та кредитні союзи. 

Уряд дозволив роботу під час карантину небанківським фінансовим установам, а саме обмінним пунктам, ломбардам, кредитним союзам. Відповідні зміни внесені до постанови КМУ № 211 "Про запобігання поширенню на території України гострої респіраторної хвороби COVID-19, спричиненої коронавірусом SARS-CoV-2".
Зокрема під час карантину дозволено:
1)       продаж запчастин для транспортних засобів, у тому числі для тракторів та іншої с/г техніки;
2)       продаж добового молодняка свійської птиці;
3)       функціонування всіх видів фінансових установ, у тому числі ломбардів і кредитних спілок.
Також надано низку рекомендацій для бізнесу, які сприятимуть зменшенню черг і скупчень відвідувачів у магазинах та забезпечать виконання запроваджених протиепідемічних заходів, зокрема:
1)       працювати аптекам цілодобово;
2)       допускати відвідувачів до торгових залів, у розрахунку не більше одного відвідувача на 10 квадратних метрів площі, з дотриманням 1,5-метрової відстані між особами тощо.
На думку представників Уряду, прийняті зміни пом'якшують умови ведення бізнесу.
 

Повідомлялось, що президент Зеленський підписав закон № 3219 "Про внесення змін до деяких законодавчих актів України, спрямованих на запобігання виникнення і розповсюдження коронавірусної хвороби (COVID-19)". Окрім іншого, закон передбачає штрафи за порушення санітарних норм, запроваджених в рамах карантинного режиму. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



