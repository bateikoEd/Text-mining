Уряд розраховує отримати кошти МВФ після голосування "антиколомойського закону".

Міністр фінансів Сергій Марченко повідомив, що в оновленій версії держбюджету закладено підтримку від міжнародних фінансових організацій, в тому числі від МВФ. Про це інформує прес-служба уряду.
"У цьому бюджеті ми заклали ресурс від міжнародних фінансових організацій, у тому числі пряму бюджетну підтримку МВФ. Підтримка наших міжнародних партнерів дуже важлива, тому що дає нам можливість повністю профінансувати всі необхідні видатки, в першу чергу заробітні плати лікарів, соціальний захист, витрати на інфраструктуру".
Також у Мінфіні очікують від парламенту позитивного голосування і за банківський законопроект, який прискорить отримання допомоги МВФ.


Україна може отримати перший транш кредиту від Міжнародного валютного фонду в розмірі $ 4 млрд після того, як Рада проголосує закон про банки в цілому. Депутати прогнозують, що розблокувати голосування за законом зможуть після Великодня.
Як повідомлялося, на засіданні 13 квітня Рада внесла зміни в бюджет-2020. У фінальній версії дефіцит держбюджету збільшується в три рази - зі 100 млрд до 300 млрд. Докладніше про те, як змінився державний кошторис в умовах епідемії та економічного стресу читайте в статті Юлії Самаєвої "Нещадна бюджетна різанина" на сайті ZN.UA.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



