Уряд контролюватиме ціни на 10 продуктів харчування і 8 ліків.

Кабмін через три роки повертається до тимчасового держрегулювання цін на соціальні продукти, лікарські засоби і медичні вироби. Про це повідомив депутат Київської обласної ради, голова Національної Ради економічного розвитку Олексій Дорошенко.
Він зазначив, що три роки тому держава вирішила відмовитися від важелів впливу на бізнес і дотримувалася цього принципу навіть тоді, коли ціни росли безпідставно. Тоді під моніторинг потрапило 32 продукти.
За його словами, вже завтра моніторинг буде поширений на 10 продуктів, 8 фармпрепаратів та два медичних товара.
"Підпадають під державне регулювання гречка, цукор, борошно пшеничне в/с, вітчизняні макарони, молоко 2,5% в плівці, житньо-пшеничний хліб, курячі яйця 1 категорії, курка в тушці, вершкове масло 72,5% і мінеральна вода без газу. Можу сказати, що вперше так чітко визначено перелік продукції, включаючи цінову категорію товару, країну виробництва та фасування. Це дозволить робити якісний моніторинг. По-друге, вперше вода для пиття потрапила в список соціально значущих продуктів", - написав Дорошенко у Facebook.
Державне регулювання також поширюється на медичні маски і рукавички, як засіб індивідуального захисту під час пандемії коронавірусу.



Раніше ZN.UA повідомляло про те, на чому економлять українці під час коронакризи. І де в Україні в цьому році буде найдорожчий Великодній кошик.
До речі, в кінці березня в АМКУ повідомили, що спостерігається зростання роздрібних цін на продукти харчування в ряді регіонів. При цьому Комітет вимагав у рітейлерів обґрунтувати підвищення цін. Так, гречана крупа подорожчала більш ніж на 50%, картопля – майже на 60%.
Пізніше Київське обласне територіальне відділення АМКУ порушило справу проти постачальників продуктів харчування і найбільших мереж продовольчих магазинів Києва. 9 березня в АМКУ повідомили, що найбільші торговельні мережі після рекомендацій АМКУ почали знижувати націнку на продукти.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



