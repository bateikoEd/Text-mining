Заробітні плати всіх топ-менеджерів зменшені на 25%.

АТ "Укрзалізниця" зменшила розмір заробітної плати членів правління компанії до 47,23 тис. грн у період карантину, повідомив виконуючий обов'язки голови правління компанії Іван Юрик.
Крім того, за його словами, заробітні плати всіх топ-менеджерів центрального апарату в добровільному порядку знижені на 25%.
Верховна Рада 13 квітня прийняла закон, що вимагає встановити заробітну плату членам правління і винагороди членам наглядової ради державних компаній на рівні, що не перевищує 10 розмірів мінімальної заробітної плати.


Раніше президент Володимир Зеленський заявив про те, що зарплати держслужбовців з 1 квітня обмежені розміром в 47 тисяч гривень. Також повідомлялося про те, що директор державного підприємства "Антонов" Олександр Донець, голова правління акціонерного товариства "Укрзалізниця" Євген Кравцов і генеральний директор державної компанії "Укрпошта" Ігор Смілянський одержують заробітну плату вище, ніж президент США Дональд Трамп.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



