Попит на валюту стабілізувався – НБУ.

Національний банк України вчора, 30 березня, не продавав і не купував валюту на міжбанківському валютному ринку. Про це повідомляє прес-служба регулятора.
"Ринок збалансувався без нашої участі близько позначки 28 грн за долар США. Попит і пропозиція валюти з боку бізнесу в цілому врівноважені", - йдеться в повідомленні.
В НБУ наголосили, що ажіотажного попиту на валюту також немає з боку населення. Протягом минулого тижня українці в цілому продавали валюти навіть більше, ніж купували, враховуючи як операції через каси, так і через онлайн додатки банків.
Регулятор зазначає, що поступово задовольняється відкладений попит на готівковий долар, дефіцит якого виник через перебоїв з авіасполученням після спалаху коронавіруса.


Нагадаємо, що Нацбанк вчора, 30 березня, провів операцію з обміну готівкової валюти на безготівкову в обсязі $ 180 млн. Готівковий долар був повністю викуплений 12 банками.
НБУ за підсумками минулого тижня (з 23 по 28 березня) продав на міжбанківському валютному ринку близько $ 80 млн.
Нацбанк у період з 16 до 20 березня продав на міжбанківському валютному ринку задля підтримки гривні $ 1,088 млрд. За період з 9 до 13 березня продаж валюти склала $ 981,60 млн
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



