Готівкові євро передані банкам, у яких найбільші обсяги вкладів населення.

Нацбанк вчора, 19 березня, передав банкам шляхом аукціону 35 млн готівкових євро. Хоча дефіцит готівкової іноземної валюти в Україні зберігається. Про це йдеться в повідомленні НБУ.
"Перша операція з обміну готівкової валюти на безготівкову з оголошеним граничним обсягом 100 млн євро відбулася сьогодні, 19 березня. Національний банк отримав заявки від 6 банків на 35 млн євро і задовольнив їх в повному обсязі", — йдеться в повідомленні.
Готівкову валюту Нацбанк передає банкам, які мають найбільші обсяги вкладів населення.
"Також ми працюємо з контрагентами з США, щоб доставити велику партію валютної готівки в доларах США. У будь-якому випадку всі громадяни мають можливість купувати і продавати валюту через онлайн додатки банків, що в умовах поширення коронавіруса значно безпечніше, ніж мати справу з банкнотами", — повідомив заступник голови Нацбанку Олег Чурий.


Нагадаємо, що в Україні зберігається дефіцит готівкової валюти, який сформувався на тлі паніки через коронавірус, введеного в країні карантину, а також припинення авіасполучення між країнами.
Раніше Альфа-Банк призупинив на невизначений час продаж готівкової валюти і видачі доларів з клієнтських рахунків. У банку при цьому заявили, що на ринку має місце дефіцит готівкових доларів і євро. Приватбанк перевів всі валютообмінні операції в онлайн режим на час припинення міжнародного авіасполучення.
НБУ 17 повідомив, що регулятор і українські банки налагоджують альтернативну систему доставки готівкової іноземної валюти в Україну, попит на яку зріс за останні кілька днів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



