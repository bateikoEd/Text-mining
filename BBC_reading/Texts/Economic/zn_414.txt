У вівторок Мінфін продав ОВДП на 801 млн доларів і на 75 млн євро.

Міністерство фінансів у вівторок, 24 березня, розмістило валютні облігації внутрішньої держпозики на 801,6 млн доларів і 75,7 млн євро, свідчать дані на сайті відомства.
Зокрема, Мінфін розмістив ОВДП з терміном обігу 85 днів на 801,603 млн доларів під 3% річних і 414 днів на 75,657 млн євро під 2,22% річних.
Всього в держбюджет залучено 24 823,518 млн гривень.
Як відомо, за минулий рік Мінфін залучив до держбюджету 227,6 млрд гривень, 4,3 млрд доларів і 387 млн євро за рахунок розміщення ОВДП.


Раніше повідомлялося, що Мінфін до 2024 року планує перейти до випуску облігацій внутрішньої державної позики (ОВДП), номінованих лише в гривні.
У міністерстві нагадали, що під час самої масштабної девальвації з 2014 по 2016 роки, держборг зріс більш ніж у три рази. Причина - більш 60% боргу було номіновано в іноземних валютах.
Також повідомлялося про те, що за минулий рік сукупний державний борг у національній валюті зменшився на 7,84%, або на 170,2 млрд грн, і становить при цьому 1 998,3 млрд грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



