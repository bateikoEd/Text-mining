АМКУ перевіряє підстави передачі контролю над теплоенергостанціями.

Антимонопольний комітет України розпочав розгляд справи щодо концентрації у вигляді набуття НАК "Нафтогаз України" контролю над шести ТЕЦ. Про це повідомляє прес-служба АМКУ.
Згідно з повідомленням, мова йде про передачу Фондом держмайна в управління "Нафтогазу" майнового комплексу ДП "Сєвєродонецька ТЕЦ", а також корпоративних прав АТ "Одеська ТЕЦ", АТ "Криворізька теплоцентраль", АКЦІОНЕРНОГО товариства "Херсонська теплоелектроцентраль", АКЦІОНЕРНОГО товариства "Миколаївська теплоелектроцентраль", АТ "Дніпровська теплоелектроцентраль".
АМКУ відзначає, що всі зазначені ТЕЦ є об'єктами природної монополії, тарифи на виробництво теплової і електричної енергії на них встановлює Національна комісія, що здійснює держрегулювання у сфері енергетики і комунальних послуг.
При цьому Комітет звертає увагу, що сировиною для виробництва теплової та електричної енергії на цих ТЕС є природний газ, але дія покладених на "Нафтогаз" спеціальних обов'язків по поставці газу для теплокомуненерго закінчується 1 травня.
"Підсумовуючи викладене, наявна в матеріалах заяв інформація дає підстави вважати, що зазначені концентрації, які за формою являє собою вертикальну інтеграцію суб'єктів господарювання, що здійснюють діяльність на ринку сировини і готової продукції, можуть за певних умов призвести до суттєвого обмеження конкуренції на ринках теплової і електричної енергії", — сказано в повідомленні.
У зв'язку з цим АМКУ почав збір інформації з питань цих концентрацій.


Як повідомлялося, Верховний суд України стягнув з ОПЗ на користь "Нафтогазу" 1,5 млрд гривень. Раніше Кабінет міністрів призначив виконуючим обов'язки голови правління ПАТ "Одеський припортовий завод" Миколая Синицю. За даними ZN.UA, олігарх Ігор Коломойський висловив невдоволення у зв'язку з тим, що екс-прем'єр Олексій Гончарук змінив перед звільненням голів трьох енергокомпаній, включаючи Центренерго.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



