Також необхідні судова і правоохоронна реформи.  

Вітчизняні виробники назвали три напрямки для виходу з економічної кризи. По-перше, судова та правоохоронна реформа, по-друге, детінізація, дерегуляція та запуск кредитування. По-третє, імпортозаміщення і залучення інвестицій. Про це йдеться у рекомендаціях Української Асоціації Виробників, які предоставив ZN.UA її голова Олександр Громико.  
"Перезавантаження Вищої ради правосуддя (ВРП) для очищення і оновлення суддівського корпусу за участю Громадської Ради Доброчесності (ГРД) яке наділити правом вето. Всі судді, які раніше отримали негативну оцінку ГРД зобов'язані пройти нову переатестацію. Оновлена вища рада правосуддя може затвердити суддю навіть при негативному висновку ГРД, але тільки в разі отримання 75% голосів ВРП", - йдеться в позиції Асоціації.
Зазначається, що необхідна також переатестація всіх регіональних керівників МВС, СБУ, Прокуратури, ДПС і Митниці з призначенням нових осіб з високими ЗП і розписаними KPI, при тому ж бюджеті (з правом вето громадських рад), за рахунок скорочення кількості співробітників.
Щодо детінізації, то потрібно визначитися з ключовими загрозами економічної безпеки України та плану заходів для їх нівелювання.
"Ліквідація податкової міліції, економічних підрозділів Національної поліції , СБУ, Прокуратури і створення замість них єдиного органу Бюро Фінансових Розслідувань (БФР) з посиленою аналітичної функцією детективів (внести зміни в законопроект 1208 підпорядкувавши його безпосередньо президентові, з призначенням та звільненням без участі Кабміну і ВР, а також наділивши БФР власним фізичним захистом)", - говориться в документі.
Відповідно до рекомендацій, потрібно скоротити обсяг тіньового ринку оренди сільськогосподарських земель. (Комітету ВРУ опрацювати проекти 3131-1 і 3131-2, вибрати з них найоптимальніший на основі розрахунків витрат-вигод, ВРУ прийняти Закон). А також скасувати ЄСВ до кінця року для всіх "спрощенців" і в цьому ж законопроекті ввести заборону оптової діяльності не платникам ПДВ, з наявністю документів про походження товарів.






"Обнулення мита на сировину та комплектуючі, які не виробляються в Україні і навпаки, підвищення в рамках СОТ на готову продукцію. Спрощення введення антидемпінгових мит на товари, які виробляються в Україні", - додають автори документу.


Нагадаємо, очікується, що нинішня криза в чотири рази перевищить рекорд 2008 року. У другому кварталі обсяг ВВП розвинених країн може скоротитися на 35% в порівнянні з першими трьома місяцями поточного року через поширення коронавірусу.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



