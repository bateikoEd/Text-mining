За словами Лазебної, індексація запланована на травень, липень та грудень.

Уряд обіцяв, що до кінця року в Україні проведуть три індексації пенсій. Кошти на підвищення пенсій виділятимуться із Пенсійного фонду, повідомила в інтерв'ю ZN.UA голова Міністерства соціальної політики Марина Лазебна. 
"Мається на увазі підвищення пенсії у зв'язку зі зміною прожиткового мінімуму? Є такі категорії пенсіонерів, які не підпадають під індексацію в травні. Їм буде підвищено пенсії з 1 липня та з 1 грудня. Все це робитиметься за кошти Пенсійного фонду. Ми також вносимо зміни до бюджету Пенсійного фонду, тому що зараз упали надходження. Зменшився фонд оплати праці. Нам доведені показники, і всі фонди формують зміни до бюджету", - зазначила міністерка. 
За словами Лазебної, сьогодні у державному бюджеті на 2020 рік сформовано резервний фонд, що призначений для покриття всіх необхідних видатків, у тому числі на програми для забезпечення громадян.  
"Але паралельно, однозначно, має йти план відновлення економіки", - додала голова Мінсоцу. 


Про те, як голова Міністерства соцполітики бачить правильну модель соціальної політики держави читайте в інтерв'ю Марини Лазебної, з якою для ZN.UA поспілкувалася Алла Котляр. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



