Більшу частину спрямували на погашення боргу за облігаціями внутрішньої держпозики.

У квітні 2020 року на обслуговування та погашення державного і гарантованого державою боргу направили 303,9 млн доларів (в еквіваленті). Про це повідомляє прес-служба Нацбанку.
Наголошується, що з цієї суми 128,6 млн доларів заплатили за облігаціями внутрішньої держпозики, номінованих у валюті, ще 78 млн доларів за єврооблігаціями.
"Інші кошти сплачені за іншими зобов'язаннями перед іноземними кредиторами. Ці витрати з резервів були частково компенсовані новими надходженнями від розміщення урядом валютних ОВДП на 164,4 млн дол", - йдеться в повідомленні.


За даними Мінфіну, за чотири місяці 2020 року Україна виплатила за держборгом близько 71,3 млрд грн (81,8% плану), на обслуговування направлено - 41,1 млрд грн (94,2% плану).
Нагадаємо, що Мінфін залучив від продажу ОВДП майже 10 мільярдів гривень до держбюджету.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



