Комітет ВР вніс зміни.

Бюджетний комітет Верховної Ради України вніс зміни до держбюджету на поточний рік. Про це повідомив нардеп Олексій Гончаренко у своєму Telegram-каналі.
Зокрема, за повідомленням депутата стало відомо, що затверджені наступні зміни:
- Зменшений фонд на боротьбу з COVID-19 на 2 млрд гривень, і тепер він пропонується в розмірі 64,9 млрд гривень;
- Відновлена дотація аграріям в розмірі 4 млрд гривень (Кабмін раніше пропонував 2,5 млрд гривень);
- додані 100 млн гривень на будівництво аеропорту Дніпра;
- додані 21 млн гривень на Український інститут при МЗС України;
- додані 15 млн гривень на національний парк "Софіївка".


Раніше повідомлялось про те, що у понеділок, 13 квітня, Верховна Рада розгляне поправки до держбюджету-2020.  Питанням держбюджету, мабуть, буде присвячена більша частина засідання. Сьогодні, 10 квітня, відбулося багато нарад на консультаціях щодо правок до держбюджету.
Також у порядку денному розгляд закону про національну інфраструктуру геопросторових даних, тобто про Геокадастр. Зміни покликані нормувати і запустити процес підготовки до майбутнього відкриття ринку землі. Крім того, в порядку денному законопроєкт №3320, що пов'язаний з боротьбою з коронавірусом, а також проєкт про посилення відповідальності за пожежі в лісах і полях і законопроєкт про внесення змін до закону щодо Антимонопольного комітету.
Нагадаємо, що було кілька варіантів правок до держбюджету. Згідно з попередніми правками, з урахуванням їх видаткової та доходної частини, уряд розраховує при виконанні держбюджету на значну фінансову підтримку від МВФ та інших донорів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



