Акціонерні збори також можна проводити дистанційно.

Верховна Рада на засіданні у понеділок, 30 березня, підтримала пропозицію відтермінувати строки проведення річних загальних зборів акціонерів та і строки розкриття річної інформації. Про це повідомив глава Нацкомісії з цінних паперів та фондового ринку України Тимур Хромаєв.
Про це Хромаєв зазначив у своєму дописі в Facebook.
"Завдяки цим змінам акціонерні товариства мають право провести річні загальні збори акціонерів за результатами 2019 року у строк не пізніше 3 місяців після дати завершення карантину.Якщо ж через дію обмежувальних заходів провести загальні збори акціонерів в очній формі буде неможливим, то загальні збори можуть бути проведені дистанційно", - написав він.
Згідно з прийнятим рішенням, річна інформація повинна бути розкрита акціонерними товариствами протягом 5 робочих днів після дати проведення загальних зборів акціонерів.
Аналогічні зміни прийняті для інститутів спільного інвестування, зокрема корпоративних фондів, а також для товариств з обмеженою відповідальністю, які є емітентами цінних паперів.
"Професійні учасники фондового ринку, які не є емітентами цінних паперів, матимуть додатково три місяці після дати завершення карантину для оприлюднення фінансової звітності за 2019 рік або консолідованої фінансової звітності за 2019 рік разом з аудиторським звітом (але вони повинні зробити це не пізніше 31 грудня 2020 року)", - зазначив Тимур Хромаєв.





30 березня Верховна Рада України провела позачергове засідання. На засіданні Рада підвищила ліміти річного доходу платників єдиного податку - з 300 тис. грн до 1 млн грн для першої групи, з 1,5 млн грн до 5 млн грн для другої і з 5 млн грн до 7 млн грн – для третьої. Також ВР звільнила від сплати податку на землю та податку на нерухомість за березень 2020 року і дала відстрочення їх сплати за квітень до 30 червня без штрафу і пені.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



