"Україна - один з найбільших у Європі виробників спирту, зокрема технічного, на основі якого роблять антисептики". 

Дешеві антисептики не з'являться в Україні до того часу, поки не буде скасовано акцизу на технічний спирт. Про це очільник МВС Арсен Аваков розповів журналістам видання "Бабель".
"Ще одна проблема - акциз на технічний спирт зіставний з акцизом на спирт для горілки. Тому на засідання Ради винесли проєкт рішення і прибрати акциз зі спирту. Коли це зроблять, думаю, полиці наших аптек будуть забиті антисептиками, і кожна людина зможе вільно їх купити. Після цього у нас в планах допомогти антисептиками на спиртовій основі тим самим італійцям і французам", - сказав він.
Аваков нагадав, що Україна є однією з найбільших країн-виробниць спирту в Європі. Очільник МВС додав, що за його ініціативи вже ухвалили рішення про повне відкриття всіх спиртових заводів. Відкриті будуть навіть ті підприємства, які "притримувалися" останніми роками. При цьому експорт спирту з країни заборонено.


Нагадаємо, що в умовах підвищеного попиту в українських виробників спирту з'явився шанс збільшити обсяги виробництва і налагодити експорт продукції. Однак держава вирішила ввести заборону на експорт. Про це у своїй статті для ZN.UA пише Сергій Следзь, редактор відділу мікроекономіки та бізнесу ZN.UA кандидат економічних наук.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



