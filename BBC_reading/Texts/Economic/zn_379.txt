До 2020 року економіка України зростала на 2,4% - 3,4% ВВП в рік. Зараз їй загрожує падіння ВВП як мінімум на 5%.

Кредитна програма МВФ для України може бути збільшена з 5,5 до 8 млрд доларів, якщо український парламент виконає вимогу МВФ і прийме так званий "антиколомойский" закон, пише The Financial Times.
За даними видання, прийняття закону, який робить неможливим повернення Приватбанку колишнім власникам, не тільки дозволить збільшити фінансування за програмою майбутньої співпраці, але і розблокує для України додаткове фінансування від Світового банку, Європейського банку реконструкції і розвитку і ЄС - загалом ще близько мільярда доларів.
За даними оглядача видання, пандемія COVID-19 маэ послужити додатковим мотиватором для Києва, економіка якого все ще відновлюється після 16% падіння в 2014-2015 роках, після анексії Росією Криму і війни на Сході країни. І незважаючи на те, що економіка України зростала темпами у 2,4% - 3,4% ВВП в рік в останні чотири роки, обмеження, введені для боротьби з коронавірусом, можуть за "оптимістичного сценарія" привести до скорочення ВВП на 5% цього року. І Україні слід поспішити, щоб отримати достатнє фінансування для компенсації цих втрат.
Якщо ж український парламент не прийме "антиколомойский" законопроэкт або внесе в нього чергові, зміни, що суперечать вимогам МВФ,  - максимум, на який може розраховувати Україна, - це 1,5 млрд дол. на усунення наслідків пандемії.


ZN.UA повідомляло, що Володимир Зеленскицй наполягає на проведенні позачергового засідання Верховної Ради, на якому депутати повинні затвердити цей закон.
Однак є ряд моментів, які не дають впевненості у проведенні позачергової сесії. По-перше, керівництво ВР категорично виступає за дотримання регламенту і виконання рішення Конституційного Суду, який трактує чітко, де і яким чином депутати мають голосувати особисто. По-друге, немає впевненості в тому, що депутати зберуться на сесію, оскільки серед них вже є чимало заражених. По-третє, у проведенні сесії з таким порядком денним та прийнятті закону не зацікавлений Ігор Коломойський, у якого є чимало своїх депутатів, і він веде переговори з іншими фракціями про неявку в зал. По-четверте, для скликання позачергової сесії необхідна узгоджена заява трьох фракцій. До цього часу невідомо, хто саме, крім "Слуги народу", готовий ініціювати засідання.
Напередодні Кабмін затвердив нову версію "антиколомойського закону". В такому варіанті у Коломойського шансів отримати якусь компенсацію за націоналізацію банку немає, оскільки на момент його передачі до Фонду гарантування, капітал банку був негативним. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



