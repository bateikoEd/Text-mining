Експерти Українського інституту майбутнього зробили попередні оцінки втрат української економіки і громадян від кризи і карантину.

У світі розпочалася криза, спровокована коронавірусом. Світова економіка, а разом із нею й економіка України зазнають втрат від пандемії та карантину, заморожування внаслідок цього міжнародних економічних відносин, а також від критичного падіння ділової активності.
Україна — країна, що залежить від сировинного експорту й шоків на зовнішніх ринках. Для неї характерні низька продуктивність праці та висока вартість кредитних ресурсів для бізнесу і громадян. Малий і середній бізнес перебуває в неконкурентних умовах порівняно з великими компаніями (ФПГ), а більшість громадян не мають фінансової подушки безпеки й живуть від зарплати до зарплати.
Експерти Українського інституту майбутнього (UIF) зробили попередні оцінки втрат української економіки й громадян від кризи та карантину, а саме:
— очікуваного зниження офіційної зайнятості. Тут ідеться не обов'язково про скорочення робочого місця. Можливо, працівника відправлять у неоплачувану відпустку, але при цьому він втратить дохід. Неофіційна зайнятість і "заробітчани", що повернулися в Україну, при розрахунках не враховувалися;
— зміни реального ВВП України;
— втрат української економіки з 1-го дня карантину. Втрати розраховувалися як різниця між тим ВВП, який міг би бути створений без кризи й карантину (прогноз НБУ згідно з інфляційним звітом за січень 2020 року), і очікуваним ВВП на тлі карантину (прогноз UIF), виходячи з його тривалості 60 днів (при сценарії №2 — у кожному кварталі).
Розрахунки було виконано відповідно до двох сценаріїв залежно від тривалості карантину.
Сценарій №1 (базовий)
Карантин — квітень-травень.
Припущення експертів UIF, на яких будувалися оцінки.
1. Світова економіка за підсумками 2020 року скорочується. Падіння становить 1–1,5% рік до року, — оцінки Goldman Sachs і McKinsey (негативний сценарій).
2. Пік захворюваності в Україні припадає на кінець квітня — початок травня 2020 року.
3. Карантин пролонгується до кінця травня (у травні — більш вільний режим).
4. Період виходу з карантину — місяць (за прикладом Уханя).
5. Посівна проходить відповідно до плану, точно в термін.
6. Надзвичайний стан в Україні не запроваджується.
7. Очікуване скорочення зайнятості в розрізі галузей наведено в табл. 1.


 
Сценарій №2 (помірно-песимістичний)
Карантин — квітень-травень, липень-серпень.
Припущення експертів UIF, на яких будувалися оцінки.
1.Світова економіка за підсумками 2020 року скорочується. Падіння становить 1,5% рік до року, — оцінки Goldman Sachs і McKinsey (негативний сценарій).
2. Буде друга хвиля захворюваності, карантин не спрацює (ми не пройдемо піку), масові захворювання припадуть на червень-липень.
3. Період виходу з карантину — понад місяць.
4. Посівна проходить відповідно до плану, точно в термін.
5. Надзвичайний стан в Україні не запроваджується.
6. Очікуване скорочення зайнятості в розрізі галузей наведено в табл. 2.


 
Результати оцінок
Сценарій №1 (базовий)
1. Падіння зайнятості (офіційної) за другий квартал 2020 року:
— 860 тисяч людей —усього за квартал;
— 14 тисяч людей — за день карантину (в перерахунку, виходячи з тривалості карантину 60 днів).
2. Падіння реального ВВП:
— 14,6% —за другий квартал 2020-го (до кварталу попереднього року);
— 6,4% —за підсумками 2020 року.
3. Втрати економіки під час карантину в другому кварталі 2020 року:
— 2,5 млрд грн на день (недоотримана додана вартість).
4. Втрати бюджету, виходячи з падіння зайнятості, оцінюються за єдиним соціальним внеском і податком на доходи фізичних осіб на квітень на рівні 1,5–2 млрд грн. Тобто замість 23–24 млрд грн ЄСВ—ПДФО на місяць збори передбачаються на рівні 21,5–22 млрд. Втрати в травні при подовженні карантину становитимуть уже 3–4 млрд грн по ЄСВ і ПДФО.
5. Середньорічний курс гривні по відношенню до долара - 30 грн. 
Сценарій №2 (помірно-песимістичний)
1. Падіння зайнятості (офіційної).
У другому кварталі 2020 року:
— 862 тисячі людей —усього за квартал;
— 14 тисяч людей — за день карантину.
У третьому кварталі 2020 року:
— 845 тисяч людей —усього за квартал;
— 14 тисяч людей — за день карантину.
Таким чином,за два квартали 1,7 мільйона людей залишаться без джерела доходу. Для порівняння: у кризовий 2008 рік роботу втратили 1,1 мільйона українців.
2. Падіння реального ВВП:
— 14,6% —за другий квартал 2020-го (до кварталу попереднього року);
— 23,5% —за третій квартал 2020 року;
— 10,3% —за підсумками 2020 року.
3. Втрати економіки під час карантину:
— 2,5 млрд грн на день у другому кварталі 2020-го (недоотримана додана вартість);
— 4,7 млрд грн на день у третьому кварталі 2020 року.
4. Втрати бюджету на другу хвилю карантину, виходячи з падіння зайнятості, оцінюються по ЄСВ і ПДФО на липень-серпень на рівні 5–7 млрд грн на місяць.
5. Середньорічний курс гривні по відношенню до долара - 32 грн. 


Українські аналітики звернулися до уряду, ВРУ і президента щодо карантинних заходів із-за епідемії коронавіруса та їх впливу на економіку. На думку експертів, економіка країни занадто слабка, щоб витримати зупинку бізнесу. На їхню думку, наслідки тривалого карантину для української економіки будуть катастрофічними.
Колишній міністр розвитку економіки, торгівлі і сільського господарства України Тимофій Милованов повідомляв про те, що з-за оголошення пандемії і введення карантину на території України для зменшення ризиків поширення інфекції від 170 до 500 тис. українців можуть залишитися без роботи. Чиновник здійснив свої розрахунки, спираючись на досвід Китаю в цій ситуації. Там, як відомо, безробіття за місяць зросла на 1 відсоток.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



