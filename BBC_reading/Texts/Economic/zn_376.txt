Парламентарії очікують, що уряд підготує більш збалансований проект.

Розроблений Кабінетом міністрів проект закону про внесення змін до держбюджету-2020 і створення Стабілізаційного фонду не сподобався більшості народних депутатів, стверджує голова парламентського комітету з питань фінансів, податкової та митної політики Данило Гетманцев.
"На жаль, ми не були задоволені якістю цих пропозицій", - заявив він в ефірі телеканалу "Україна 24" увечері в четвер, 26 березня.
За словами голови фінансового комітету, особливу стурбованість у депутатів викликало те, що законопроектом передбачено занадто великі повноваження для Міністерства фінансів. Фактично, Мінфін стає одноосібним розпорядником коштів Стабфонду і може розподіляти їх у ручному режимі.
Тим не менш, представники парламентських фракцій і груп, як зазначив Гетманцев, уже погодили "деяку базу домовленостей" щодо змін до бюджету та створення Стабфонду.
"На завтра, на ранок, ми вже розраховуємо на більш виважені пропозиції від Мінфіну і готові обговорити їх", - повідомив депутат.


Як повідомлялося, на 28 березня заплановане позачергове засідання Верховної Ради, на якому будуть розглянуті ряд антикризових законопроектів, зокрема, проект закону про внесення змін до держбюджету на 2020 рік і так званий "антиколомойский закон".
"Антиколомойский закон" робить неможливим повернення націоналізованого "Приватбанку" колишнім власникам. Від прийняття цього закону залежить обсяг допомоги, яку Україна може отримати від МВФ на подолання наслідків пандемії COVID-19.
Секвестр бюджету передбачає істотне скорочення витрат на культуру, освіту, науку, спорт, будівництво, підтримку сільського господарства тощо. Понад 120 млрд гривень Кабмін пропонує направити до Стабілізаційного фонду, головним розпорядником якого буде Міністерство фінансів.
Однак є ряд моментів, які не дають впевненості у проведенні позачергової сесії. По-перше, керівництво ВР категорично виступає за дотримання регламенту і виконання рішення Конституційного суду, який трактує чітко, де і яким чином депутати мають голосувати особисто. По-друге, немає впевненості в тому, що депутати зберуться на сесію, оскільки серед них вже є чимало інфікованих. По-третє, у проведенні сесії з таким порядком денним та прийнятті закону не зацікавлений Ігор Коломойський, у якого є чимало своїх депутатів, і він веде переговори з іншими фракціями про неявку до зали. По-четверте, для скликання позачергової сесії потрібна узгоджена заява трьох фракцій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



