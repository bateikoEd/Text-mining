Регулятор має намір збільшити міжнародні резерви до $ 27 млрд.

Національний банк України (НБУ) в квітні купив в резерви близько $ 600 млн, а з початку року продав нетто $ 800 млн. Про це повідомив заступник голови центробанку Олег Чурий.
"Якщо рахувати з початку року, нетто інтервенції складають "мінус" $ 800 млн. Після того як криза спала і ажіотаж зник, НБУ з початку цього місяця встиг викупити свої резерви більше $ 600 млн", – сказав він в ході онлайн-брифінгу.
НБУ очікує, що до кінця 2020 року його резерви перевищать $ 27 млрд з урахуванням кредитів від офіційних донорів, додав заступник голови центробанку Дмитро Сологуб.


Раніше повідомлялося, що міжнародні резерви України повернулися до показника на початок року - вище $ 25 млрд, а валютна ліквідність банків становить понад $ 7,9 млрд.
До цього повідомлялося, що міжнародні резерви в березні знизилися на 7,8% до $ 24,9 млрд. "Станом на 1 квітня 2020 міжнародні резерви України, за попередніми даними, склали 24 млрд 923 млн 700 тис дол. США (в еквіваленті)", — говорилося в повідомленні.
Однак НБУ продовжував купувати валюту на міжбанку, що дозволило регулятору збільшити міжнародні резерви.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



