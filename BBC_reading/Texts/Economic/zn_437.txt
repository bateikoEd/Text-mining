Заборона буде діяти до 1 червня.

Кабінет міністрів заборонив експорт етилового спирту з України до 1 червня поточного року. Про це повідомив прем'єр-міністр Денис Шмигаль у своєму Телеграм-каналі.
"Уряд прийняв рішення до 1 червня заборонити експорт етилового спирту з території України. Пости контролю на виїздах з підприємств, що виробляють етиловий спирт, повинні забезпечити контроль, куди і кому відвантажується спирт", - написав Шмигаль.
Крім того, Кабмін дозволив ліцензіатам на період карантину здійснювати торгівлю лікарськими засобами та супутніми товарами дистанційно.
Також дозволяється організовувати і здійснювати доставку безпосередньо споживачам з дотриманням умов зберігання лікарських засобів, визначених виробником під час їх транспортування.


Раніше повідомлялося, що у зв'язку з підвищеним попитом на медичний спирт "Укрспирт" припинив відвантаження спирту на експорт.
Як писало раніше DT.UA, з 35 заводів, які входять в державний концерн "Укрспирт" і відправлені на приватизацію, 20 підприємств не в змозі виробляти спирт з технічних причин.
Детальніше про ситуацію у галузі читайте в матеріалі Романа Якеля "Алкогольний делірій "Укрспирту" в тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



