Українців з Польщі евакуюють 20 березня потягами.

Міністерство інфраструктури України спільно з акціонерною компанією "Укрзалізниця" планує в найближчі дні призначити спеціальні потяги за маршрутом Перемишль - Київ для евакуації українців з Польщі у зв'язку з поширенням коронавірусу. Про це повідомив міністр інфраструктури України Владислав Криклій у своєму Telegram-каналі.
Спецрейси з Польщі плануються 20 березня з Перемишля до Києва через Львів. Відзначається, що вартість квитка складе 2 клас - 700 грн. (100 злотих); 1 клас - 1000 грн. (150 злотих). Оплатити можна буде у самих поїздах картками через термінал.
Виїзд з Перемишля - прибуття в Київ (через Львів)
1) 10:18 - 21:33
2) 13:10 - 23:08 (Intercity)
3) 15:45 - 23:53 (Intercity)
4) 18:59 - 6:46 (прибуття 21.03)
За словами Криклія, всі громадяни, які прибудуть на територію України, пройдуть відповідні санітарно-епідеміологічні процедури.

Крім того, у Празі на евакуацію зареєструвалися три тисячі українців. Їх заберуть спеціальними рейсами авіакомпанії "Sky Up".
"Більше 3 тисяч громадян України зареєструвалися в посольстві в Чехії для евакуації. Працюємо 24/7 з метою повернення наших громадян на Батьківщину. Частина з них повернеться в найближчі дні спецрейсами SkyUp", - повідомив посол України в Чехії Євген Перебийніс.


Раніше повідомлялося про те, що понад 35 тисяч українців подали заявки на евакуацію з-за кордону у зв'язку з поширенням коронавірусу і закриттям кордонів. За даними ДПСУ, за добу в Україну повернулися 27 тисяч українців.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



