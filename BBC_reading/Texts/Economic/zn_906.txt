Найбільшим ризиком перехідного періоду буде поточний стан кадастру.

На новому ринку землі без проблем будуть існувати старі шахрайські схеми, про це у своєму тексті для ZN.UA пише експерт Вячеслав Ільченко.
Найбільш очевидним і небезпечним ризиком перехідного періоду буде поточний стан кадастру, який може і буде використаний для позбавлення землі пайовиків, так і фермерів. Станом на сьогоднішній день в кадастр можна внести будь-яку інформацію, що ставить під загрозу абсолютно всіх власників і користувачів паїв, а це 28 млн га.
Найімовірніше, будуть використані наступні схеми:
— "Правонаступник КСП". З допомогою підроблених протоколів та внесення змін в кадастр може бути скасовано розпаювання земель, а самі вони передані до фіктивної установи — правонаступнику КСП, якому належали землі.
— "Зміна власника". За допомогою прямого доступу до кадастру може бути змінений власник будь-якої земельної ділянки.
Присвоєні ділянки відразу перепродаються за схемою, наприклад, емфітевзису або суперфіції, створюючи ланцюжок легітимної передачі права власності.
Прийнятий законопроект робить таку практику дуже привабливою, адже згідно з пропонованими змінами до пункту 15 Перехідних положень Земельного кодексу обмеження в 100 га не стосується земель, власність на які була отримана до вступу в дію законопроекту №2178-10. Таким чином, можна обійти ліміти і накопичити будь-які обсяги земель, які потім легітимізувати через банки або мережеві структури.


Щодо інших схем читайте в тексті "Монетизація" землі" ZN.UA.
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



