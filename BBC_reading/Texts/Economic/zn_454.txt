З понеділка громадський транспорт у столиці буде перевозити тільки за спецперепустками.

Влада Києва оприлюднила схему руху міського громадського наземного транспорту з 23 березня. На час карантину ним зможуть користуватися окремі категорії пасажирів. Про це інформує прес-служба КМДА.
Наголошується, що скористатися громадським транспортом зможуть лише працівники підприємств, установ і організацій, що забезпечують життєдіяльність міста.
"Пасажири будуть допускатися за наявності спеціальних квитків, посвідчення особи і засобів індивідуального захисту", - йдеться в повідомленні.
Автобусні маршрути:
№ 56-Д "просп. Палладіна - ст. м "Либідська";
№ 114 "Вул. Милославська - зал. вокзал "Центральний";
№ 118 "Ст. м. "Чернігівська" - ст. м "Політехнічний інститут"
№ 119 "Вул. Касіяна - Контрактова площа";
№ 220 "Вул. Тростянецька - вул. Медова";
№ 500 "Вул. Північна - зал. вокзал "Центральний".
Тролейбусні маршрути:
№ 7 "Вул. Чорнобильська - ст. м "Площа Льва Толстого";
№ 16 "вул. Туполєва - Майдан Незалежності ";
№ 30 "вулиця Милославська - вул. Кадетський гай";
№ 91-Н "Вул. Милославська - зал. вокзал "Центральний";
№ 92-Н "Просп. Свободи - аеропорт "Київ" ім. В. Сікорського.
Трамвайні маршрути:
№ 1 "Михайлівська Борщагівка - станція "Старовокзальна";
№ 12 "Пуща-Водиця - Контрактова площа";
№ 14 "Просп. Відрадний - Контрактова площа";
№ 16 "ст. м "Героїв Дніпра - Контрактова площа";
№ 22 "Б-р Перова - завод ЗБК";
№ 28-Д "Просп. Ватутіна - ст. м "Позняки".


Раніше Київський міський голова Віталій Кличко повідомив, що з неділі, 22 березня, у столиці громадський транспорт буде перевозити тільки співробітників медустанов, поліції, рятувальників, продавців.
У столиці на сьогодні підтверджені 10 випадків зараження коронавірусом COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



