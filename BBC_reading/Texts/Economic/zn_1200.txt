У МВФ намагаються оцінити наслідки коронакризи.

Директор-розпорядник Міжнародного валютного фонду (МВФ) Крісталіна Георгієва обговорила вплив коронакризи на країни Європи з головою Нацбанку України та іншими центральними банкірами регіону. Обговорення проходило в дистанційному режимі в рамках Весняних зборів МВФ і Світового банку.
"Весняні збори МВФ в цьому році не у Вашингтоні, а в кабінетах в кожній країні. Для НБУ вони почалися із спілкування з директором МВФ з центробанкирами і міністрами фінансів з emerging markets Європи про те, наскільки глибоким спадом обернеться для регіону криза COVID19", – написав глава НБУ Яків Смолій в соцмережах.
У той же час він не уточнив інших деталей.

Як повідомлялося, на засіданні 13 квітня Рада внесла зміни в бюджет-2020. У фінальній версії дефіцит держбюджету збільшується в три рази - зі 100 млрд до 300 млрд. Реалізувати держбюджет можливо тільки якщо МВФ виділить фінансування.
Докладніше про те, як змінився державний кошторис в умовах епідемії та економічного стресу читайте в статті Юлії Самаєвої "Нещадна бюджетна різанина" на сайті ZN.UA.
Раніше президент Володимир Зеленський, Нацбанк і попередній уряд на початку грудня 2019 року домовилися з менеджментом МВФ про відкриття нової трирічної програми EFF на $ 5,5 млрд. Позитивне рішення МВФ дозволить уряду отримати також макрофінансову допомогу від ЄС (EUR500 млн) і кредит Світового банку (до $ 1,0 млрд), а також екстрену допомогу Фонду у зв'язку з коронавірусом обсягом близько 1,4 млрд.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



