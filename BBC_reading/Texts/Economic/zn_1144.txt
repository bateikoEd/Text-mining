Виплати під час карантину не зупиняли.

Всього в період карантину з 18 березня по 6 квітня 2020 року Фонд гарантування вкладів фізосіб виплатив гарантоване відшкодування на суму 12 млн грн. Про це йдеться в повідомленні Фонду гарантування вкладів фізосіб.
У березні, а саме з 18 березня 2020 по 31 березня 2020 року, вкладники отримали сукупно 9,3 млн грн, що становить 38% від суми виплат гарантованого відшкодування за березень (24,4 млн грн). У квітні вкладники отримали кошти на загальну суму 2,7 млн грн станом на 6 квітня 2020 року.
"Фонд гарантування під час карантину працює в звичайному режимі, але дистанційно. Введення карантину в Україні не заважає здійснювати гарантоване відшкодування коштів вкладникам за допомогою автоматизованої системи виплат. Вкладники можуть звертатися до банків-агентів Фонду та отримувати гарантовані суми", — зазначила заступник директора-розпорядника Фонду Наталія Рудуха.
За кількістю здійснених виплат вкладникам неплатоспроможних банків з початку карантину лідирує Київ — 23%. Друге місце за цим показником поділяють Донецька і Харківська області — по 11% у кожній, на третьому місці Львівська область — 9%. На Дніпропетровську область припадає 7% виплат, Херсонську — 6%, Одеську і Київську — по 5%, Рівненську, Миколаївську та Луганську — по 4%, Тернопільську та Полтавську — по 2%, Чернівецьку, Черкаську, Сумську, Кіровоградську та Вінницьку — по 1%.



Як повідомлялося, в березні і квітні ряд банків підвищили ставки на депозити, щоб уникнути відтоку клієнтів.
Можна взяти споживчу позику або "гроші до зарплати", але шанси отримати кошти різко знижуються, якщо вам знадобиться щось більше, ніж праска в розстрочку, наприклад кредит на нове обладнання або закупівлю сировини. Читайте докладніше про те, чому в Україні не розвивається кредитування в статті Василя Фурмана "Міфи і реальність кредитування в Україні".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



