"Зараз потрібно просто почекати".

Ситуація після початку дії нової угоди ОПЕК+ покаже, чи буде РФ вживати якісь заходи у зв'язку зі зниженням цін на нафту. Про це заявив прес-секретар президента РФ Дмитро Пєсков, пише ТАСС.
"Потрібно дочекатися. Динаміка дійсно негативна зі світовими цінами на нафту, момент нелегкий, але все-таки оцінювати загалом потрібно не за один день і не по одному тижню навіть, а в більш довгій перспективі. Тому зараз потрібно просто почекати", - сказав представник Кремля.


Нагадаємо, що 20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Однак президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
12 квітня країни ОПЕК+ і інші найбільші експортери нафти, які не входять до картеля, погодили рекордне скорочення обсягів видобутку, щоб покласти кінець ціновій війні.
Згідно з домовленістю, картель скоротить видобуток на 9,7 млн барелів нафти в добу. Світовий видобуток скоротиться ще на 3,7 млн барелів завдяки США, Канаді та Бразилії.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



