За його словами, після переговорів з міністерством авіаперевізники значно знизили ціни на квитки.

Міністр інфраструктури України Владислав Криклій домігся того, щоб авіаперевізники не піднімали ціни на квитки при евакуації громадян нашої країни. Про це він заявив на брифінгу, сьогодні, 18 березня.
"Ціни на авіаквитки ми контролюємо. Ми прийняли постанову, яка дозволить нам здійснювати цінове регулювання. Є у нас, наприклад, рейс, де громадяни України хочуть придбати квитки і потрапити в Україну. Ми в обов'язковому порядку перевіряємо, хто дає найнижчу вартість квитків", - розповів міністр.
За його словами, після переговорів з міністерством авіаперевізники значно знизили ціни на квитки.
"Зараз квитки стали фактично за цінами лоукостів. Наприклад, з Відня квиток коштує 150 євро. Це дуже доступна ціна для повернення громадян", - вважає Владислав Криклій.
Міністр також зазначив: працює штаб і тарифна комісія, щоб реагувати на можливі випадки завищення цін.
"Все це відбуваються у так званому ручному регулюванні. Щоб не було таких випадків, як кілька днів тому, коли всі хвилювалися, чи потраплять на останні рейси. І тому вартість квитків зросла в кілька разів. Деякі квитки коштували близько тисячі доларів, це зовсім неадекватна ціна. У нас для цього створено штаб при міністерстві інфраструктури, у нас є тарифна комісія, ми за всім цим спостерігаємо і оперативно реагуємо", - резюмував Владислав Криклій.
Нагадаємо, що за перші три дні карантину міністерству вдалося повернути додому 40 тисяч наших громадян. Оновлені дані чиновник регулярно публікує у своєму телеграм-каналі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



