За оцінками комітету, ціни на бензин можна знизити на 3-5 грн/л.

Потенційно зниження роздрібних цін на бензин становить 3-5 грн/л, заявляють у Антимонопольному комітеті України. На своїх оцінках наполягатиме АМКУ на зустрічі з представниками мереж АЗС сьогодні, 31 березня, сказано в повідомленні регулятора.
АМКУ викликав для дачі пояснень керівництво п'яти роздрібних мереж - ОККО, WOG, UPG, Socar і Укрнафта.
"АМКУ переконаний, що заплановані на завтра (31 березня, - ред.) зустрічі з керівниками мереж АЗС дозволять здійснити наступний крок у наближенні роздрібних цін на високооктанові бензини і дизельне паливо до рівня, який відображав би справжню дієву конкуренцію на цьому ринку", - сказано в заяві АМКУ.
У відомстві зазначили, що зниження роздрібних цін в поточний момент триває.


Як писало ZN.UA, вартість автопалива дуже залежить від курсу долара, оскільки 80% палива імпортується. Якщо курс долара зупиниться на рівні 28 грн, то паливо на АЗС подешевшає на 12-15%. Якщо долар подорожчає вище 30 грн, то паливо теж почне дорожчати.
Детальніше про це читайте у новій статті Сергія Куюна, директора ТОВ "Консалтингова група А-95" - "Паливо з багатьма невідомими".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



