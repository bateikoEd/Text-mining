Копирайт изображения
PA MEDIA
Image caption
Електронна мікрографія фрагменту мотузки показує переплетені волокна
В печері у Франції знайшли шматок мотузки віком 50 тисяч років - найдавніший із досі виявлених. Це відкриття ставить під сумнів твердження, що у своїх когнітивних здібностях неандертальці поступалися сучасним людям.
У дослідженні, опублікованому в Scientific Reports, зазначають, що крихітний тришаровий фрагмент шнура, виготовленого з кори, знайшли на кам'яному інструменті, віднайденому в Абрі-дю-Марас.
Це означає, що неандертальці розуміли такі поняття, як пари, множини та числа.
Ізраїльські археологи знайшли доісторичний "рай"
Археологи розкопали "невеличкі Помпеї"
Замість добрива: археологи розгадали загадку бовванів острова Пасхи
Переплетені волокна є основою для одягу, сумок, сіток і навіть човнів.
Раніше було відомо, що неандертальці - які вимерли близько 40 тисяч років тому - вміли робити дьоготь з березової кори, малюнки та намистини.
Вони також могли користуватись вогнем, жили в укриттях, були вправними мисливцями на великих тварин і свідомо ховали мертвих у могилах.
Зазвичай археологи та палеоантропологи у таких місцях розкопок, як Абрі-дю-Марас, знаходять лише фауністичні рештки чи кам'яні знаряддя. Матеріали, які легко розкладаються, там зазвичай відсутні.
Копирайт изображения
PA MEDIA
Image caption
Кам'яний інструмент знайшли у шарі ґрунту віком від 52 до 41 тис. років
Але команда дослідників з Франції, США та Іспанії виявила фрагмент шнура, що присох до задньої сторони 60-міліметрового кам'яного інструменту.
Шнур, як вважають, виготовили із внутрішньої частини кори хвойного дерева. Він був приблизно 6,2 мм завдовжки та 0,5 мм завширшки.
Археологи виявили у Перу найбільше в історії масове поховання принесених у жертву дітей
Три групи волокон відокремили і скрутили за годинниковою стрілкою. Після цього пасма сплели проти годинникової стрілки, щоб утворився шнур.
Копирайт изображения
PA MEDIA
У дослідженні, яке очолював Брюс Гарді з Кенійського коледжу в Огайо, дійшли висновку, що виготовлення шнура продемонструвало, що неандертальці мали детальне екологічне розуміння дерев та способів їхнього перетворення на абсолютно інакші функціональні речі.
Згідно з дослідженням, виробництво шнура також передбачає наявність когнітивного розуміння чисел та контекстно-залежної пам'яті - адже для цього потрібно одночасно усвідомлювати кілька послідовних операцій.
Враховуючи нові знахідки неандертальського мистецтва та виробів, їхні когнітивні здібності не поступаються здібностям сучасних людей, кажуть дослідники.
Хочете отримувати найважливіші новини в месенджер? Підписуйтеся на наш Telegram або Viber!
