Незадовго до цього з посади заступника за власним бажанням пішов Віктор Трепак.

Генеральний прокурор Ірина Венедиктова призначила колишнього першого заступника прокурора Чернівецької області Ігоря Мустецу своїм новим заступником. Про це повідомила пресслужба Офісу генпрокурора у четвер, 2 квітня.
"Також Ірина Венедіктова повідомила, за якими напрямками він буде працювати, відповідно з розподілом обов'язків між заступниками генерального прокурора", - йдеться в повідомленні.


Нагадаємо, генпрокурор в понеділок, 30 березня, підписала заяву Віктора Тропака про відставку з посади заступника. При цьому, як повідомив Віктор Трепак в коментарі ZN.UA, він подав заяву про відставку за власним бажанням, а не виходячи з рішення Венедиктової. Таке рішення заступник генпрокурора прийняв після того, як Венедиктова змінила функціональні обов'язки заступників і відсторонила свого заступника від усіх справ, які розслідує Служба безпеки України, зокрема і від справи про напад на Катерину Гандзюк.
"У мене забрали можливість опікуватися діяльністю двох департаментів - які здійснюють процесуальне керівництво у справах Майдану", і по справах, які розслідуються слідчими СБУ", - повідомив ZN.UA Трепак, зазначивши, що подібний перерозподіл повноважень в Офісі генпрокурора є способом впливу і втручання у здійснення повноважень прокурора.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



