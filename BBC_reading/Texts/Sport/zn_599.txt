Кулеба зазначив, що Україна підтримує кожне зусилля, спрямоване на боротьбу з коронавірусом.

Україна першою з держав-членів ООН перервала процедуру замовчування щодо ініційованого Росією проекту резолюції Генеральної Асамблеї ООН "Декларація солідарності Об'єднаних Націй перед викликами, створеними коронавірусом 2019 (COVID-19)". Про це написав міністр закордонних справ України Дмитро Кулеба в Facebook.
Наголошується, що резолюція передбачає запуск процесу скасування міжнародних санкцій.
"На цьому тлі спроби зловживати гуманітарними цілями, щоб підкласти міну під міжнародні санкції, застосовані у відповідь на грубі порушення міжнародного права, в тому числі під санкції за російську агресію проти України, є очевидною маніпуляцією Росії", - сказав Кулеба.
За його словами, Україна підтримує кожне міжнародне зусилля, спрямоване на боротьбу з коронавірусом.
"Зокрема, ми підтримаємо іншу резолюцію ГА ООН на цю тему, яка не містить маніпуляцій, і користується підтримкою абсолютної більшості держав-членів ООН", - резюмував міністр, підкресливши, що російська резолюція не буде прийнята.


Раніше повідомлялося, що санкції останніх шести років і політика США допомогли Росії витримати економічні наслідки пандемії коронавірусу практично без втрат.  Шість років тому Сполучені Штати та Європейський Союз припинили кредитування російських компаній, що призвело до виснаження фінансування нафтової та банківської галузей країни. Жорсткі заходи були спрямовані на те, щоб покарати Росію за військові дії в Україні та Сирії і за втручання в американські вибори 2016 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



