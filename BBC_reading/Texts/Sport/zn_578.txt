Кошти будуть спрямовані на закупівлю медичного обладнання для амбулаторій.

Світовий банк надасть Україні транш на підтримку медичної галузі в рамках спільного проекту, повідомляє Кабінет міністрів.
Уряд отримає додаткові 35 млн доларів у рамках спільного проекту з Міністерством охорони здоров'я "Поліпшення охорони здоров'я на службі у людей". Загальний бюджет проекту складе 135 млн доларів.
"Ці кошти будуть спрямовані на закупівлю медичного обладнання, реконструкцію амбулаторій сімейної медицини та впровадження в регіонах медичної реформи", - цитує прес-служба прем'єр-міністра Дениса Шмигаля.


Раніше повідомлялося про те, що Зеленський очікує отримати 165 млн доларів від ООН на боротьбу з коронавірусом. Також український уряд пообіцяв підвищити оклади працівникам медицини в три рази.
Нагадаємо, в минулому місяці розмір середньої зарплати в Україні зріс на 120 гривень. Найменш оплачуваними виявилися медична сфера і галузь готельно-ресторанного обслуговування, а найбільші заробітні плати у фінансистів та страховиків.
Медпрацівники отримують в середньому 7 471 гривню в місяць (на 2,4% більше, ніж у січні), а працівники готелів та ресторанів — 7411 гривню (на 0,2% більше, ніж у січні).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



