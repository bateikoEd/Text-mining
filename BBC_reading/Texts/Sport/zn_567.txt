28 випадків зараження – летальні.

Міністерство охорони здоров'я України оновило дані про число заражень коронавірусом серед українців. Станом на ранок 4 квітня в Україні зафіксовано 1096 випадків коронавірусної хвороби COVID-19, з них 28 - летальних.
На ранок 3 квітня, до МОЗ надійшло 636 повідомлень про підозру на COVID-19. Всього з початку 2020 року надійшло таких повідомлень надійшло понад п'ять тисяч. 23 українці, які заразились корона вірусною інфекцією, вже одужали.
За добу було зафіксовано 154 нові випадки. Найбільше заражень зафіксовано у Чернівецькій області (206 випадків), у Києві (195 випадків) та у Тернопільській області (135 випадків). Наразі єдиною незараженою областю залишається Миколаївська.
Дані про коронавірус з тимчасово окупованих територій АР Крим, Донецької, Луганської областей та міста Севастополя відсутні.



Станом на 22:00 п'ятниці, 3 квітня, в Україні було зафіксовано 1072 випадки інфікування коронавірусом SARS-CoV-2 та 27 смертей.
Закордоном 13 817 українських громадян звернулися за допомогою у посольства для евакуації або надання допомоги через коронавірус. П'ять громадян України за кордоном померли.
Тим часом, Верховна Рада розробляє третій пакет по боротьбі з коронавірусом. Позачергове пленарне засідання Верховної Ради може відбутися в найближчі середу або четвер (8-9 квітня). На даний час йде робота над змінами до держбюджету України на 2020 рік і над пакетом законопроєктів про пільги для бізнесу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



