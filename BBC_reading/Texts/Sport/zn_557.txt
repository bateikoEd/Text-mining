Між центральною та міською владою виникли непорозуміння.

Київський міський голова Віталій Кличко заявив, що після того, як з обсервації в готелі "Козацький" втекли 60 громадян, будь-які рішення щодо масової ізоляції людей будуть узгоджуватися зі столичною владою. Про це Віталій Кличко він заявив у програмі "Суботнє інтерв'ю" на Радіо Свобода.
 "Для нас також було несподіванкою, що для всіх людей, які прийшли на обсервацію, був виділений готель "Козацький", який знаходиться на майдані Незалежності. Це центр міста. І питання багатьох було: це логічно чи ні, робити обсервацію в центрі міста, якщо там може бути вогнище захворювання? Готель "Козацький" – не є муніципальною власністю, це не власність міста. І з нами, на жаль, консультації не велися. Я після цього зателефонував. І мені пообіцяли, що про наступні кроки всі будуть інформувати нас. Ми готові надати допомогу. У нас для обсервації є місця в лікарнях, а не в готелях", – сказав Кличко.
Віталії Кличко зазначив, що між центральною і міською владою існує брак ефективного комунікування, том виникають непорозуміння в окремих питаннях, зокрема щодо визначення місць обсервації.
 "Я переконаний, що це брак комунікації. І звернувся до всіх міністрів: однозначно потрібно інформувати місто Київ щодо тих кроків, які робить держава. Я вдячний, що Кабмін прислуховується до наших порад. Багато речей, які ми пропонуємо, були вже зроблені керівництвом країни", – сказав Кличко.
Раніше, які 30 березня прилетіли з Катару, після чого були вимушено відправлені на обсервацію в столичний готель "Козацький", виселилися з нього цієї ночі після того, як отримали результати тестів на коронавірус. Міністр внутрішніх справ Антон Геращенко заявив, що не має права утримувати людей силою. Перед цим з українцями контактували представники Мінінфраструктури, але про результати тестів вони не говорили.  Та о 01:30 їм повідомили, що потрібно терміново виїхати.



Українські туристи, які прилетіли з Балі чартерним рейсом PQ398, заявляють, що їх не попереджали про обов'язкову двотижневу обсервацію в Україні. Натомість їм пропонували платну обсервацію у двох готелях "за 380 євро".
Один з пасажирів розказав, що чартер вони оплатили самостійно. При покупці квитків ніхто не розповів про те, що вони будуть на обсервації.
Український уряд ввів карантинний режим, закрив усі аеропорти, окрім "Борисполя" та припинив випускати з країни громадян, які їдуть за кордон як туристи на позачерговому засіданні у понеділок, 23 березня. Заборона набрала чинності у вівторок, 24 березня, і поширювалась лише на пасажирські перевезення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



