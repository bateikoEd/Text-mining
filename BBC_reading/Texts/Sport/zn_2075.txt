Олександру Севидову заборонено вести будь-яку футбольну діяльність.

Сьогодні, 28 квітня, КДК УАФ закінчив розгляд справи про договірні матчі в українському футболі.
За результатами перевірки результату матчу "Маріуполь" – "Гірник-Спорт" і маніпулювання результатами не менше двадцяти матчів протягом останніх сезонів ФК "Суми", було ухвалено позбавити сумчан статусу професіонального клубу, а також відсторонити Олександра Мартюка і Олександра Севідова від будь-якої діяльності, пов'язаної з футболом, строком на 5 років і на 5 років умовно, із встановленням іспитового терміну 2 роки.
Нагадаємо, що Севідов є відомим українським тренером, який за свою кар'єру встиг потренувати "Металург" Д, "Сталь" Д, "Геліос", "Зімбру", "Кримтеплицю", "Говерлу", "Карпати", "Металіст" і "Маріуполь".
Зазначимо, що 14 листопада 2016 року, коли і відбувся договірний матч Першої ліги "Маріуполь" – "Гірник-Спорт" (3:1), Олександр Севідов очолював маріупольську команду, а пізніше працював консультантом у "Сумах".


Раніше повідомлялося про те, що три українських арбітра відсторонені за організацію договірних матчів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



