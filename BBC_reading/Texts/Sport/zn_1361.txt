Вирішальні матчі можуть пройти в кінці серпня.

Фінальні поєдинки Ліги чемпіонів та Ліги Європи можуть пройти в останніх числах серпня через пандемію коронавірусу, повідомляє The Telegraph.
За даними видання, УЄФА пропонує провести фінал ЛЧ 29 серпня, а ЛЄ - 26 серпня.
При цьому триває обговорення нового розкладу матчів у єврокубках і національних лігах. Це питання залишається відкритим. Пропонується провести матчі 1/4 фіналу ЛЧ 28 і 29 липня, а інші ігри турніру - в серпні.
УЄФА не проти того, щоб провести матчі єврокубків одночасно з іграми в чемпіонатах, але багато клубів наполягають на тому, щоб дограти внутрішні турніри, а потім перемкнутися на єврокубки.
Через пандемію коронавірусу були скасовані або перенесені практично всі спортивні змагання, серед яких Євро-2020 з футболу і літня Олімпіада в Токіо.


Раніше повідомлялося про те, що прем'єр-міністр Словенії звинуватив УЄФА у поширенні коронавірусу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



