Відтепер на контрольних пунктах будуть здійснювати вибірковий температурний скринінг. Якщо ситуація з вірусом ускладниться  – процедура стане обов'язковою для всіх водіїв та пасажирів.

У Києві на період карантинних заходів обмежено рух транспорту для в'їзду та виїзду зі столиці. Це насамперед стосується автобусів міжміського та міжобласного сполучення. Обмеження не стосуються легкових автомобілів, повідомляє пресслужба Київської мерії.
"До 24 квітня включно введено заборону на регулярні та нерегулярні пасажирські перевезення приміського, міжміського внутрішньообласного і міжобласного сполучення", - повідомили в пресслужбі КМДА.  
При цьому зазначається, що люди зможуть користуватися приватними автомобілями. Перевезення осіб на власному автотранспорті слід буде здійснювати через контрольно-пропускні пункти, де вибірково водіям та пасажирам буде проводитися температурний скринінг. Якщо ситуація з коронавірусом буде погіршуватися, обстежувати почнуть усіх.
Зазначається, що за умови виявлення ознак захворювання, людей будуть відправляти на лікування або самоізоляцію. Особи, що прибули з країн, де були зафіксовані захворювання коронавірусу, мають залишити контактні дані й пройти двотижневу самоізоляцію.
Крім цього, усі громадяни відтепер повинні мати з собою паспорт в громадських місцях.


Раніше  повідомлялося, щозгідно з п. 6 протоколу № 1 Спецкомісії з ліквідації наслідків надзвичайних ситуацій техногенного та природного характеру регіонального рівня в місті Києві від 23.03.2020, міська влада ухвалила рішення, що померлих від коронавірусу Covid-19 хоронитимуть у патологоанатомічних мішках. Це стосується медичних установ, поховання ж забезпечуватимуть патологоанатоми. Згідно з процедурою, тіло померлого поміщатимуть в труну і закриватимуть. І лише після цього відповідальність за поховання буде на ритуальних службах.
В Україні поховання відбувається згідно із Законом "Про поховання та похоронну справу". У КМДА повідомили, що у разі, якщо людина померла від Covid-19 - труна має бути закритим, а жодних прощальних заходів проводитися не буде.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



