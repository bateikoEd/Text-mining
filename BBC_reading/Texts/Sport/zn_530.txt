З початком доби, 6 квітня, збройні формування РФ вогневої активності не проявляли.

Упродовж 5 квітня бойовики в Донбасі 13 разів порушили режим припинення вогню, двічі застосувавши при цьому заборонені Мінськими домовленостями озброєння. Окупанти відкривали вогонь по позиціях Об'єднаних сил з мінометів калібрів 120 мм та 82 мм, гранатометів різних систем, великокаліберних кулеметів та стрілецької зброї. За допомогою чергових вогневих засобів українські захисники вживали необхідних заходів впливу на окупаційні підрозділи для припинення обстрілів. Про це повідомили у штабі ОС у понеділок,6 квітня.
Зазначається, що обстрілів зазнали околиці Кам'янки, Гнутового, Авдіївки, Старогнатівки, Водяного, Богданівки, Хутора Вільного та Кримського.
"Внаслідок ворожих обстрілів зазнав поранення один військовослужбовець зі складу Об'єднаних сил", - повідомили військові. 
За даними розвідки Об'єднаних сил, 5 квітня українські підрозділи, що вели оборонні дії, завдали поранень шістьом російським окупантам, знищили дві ворожі вантажівки російського виробництва "КАМАЗ" і "Урал", а також один безпілотний літальний апарат "Застава", виготовлений Уральським заводом цивільної авіації.
З початком доби, 6 квітня,  збройні формування Російської Федерації вогневої активності не проявляли.



Нагадаємо, голова спеціальної моніторингової місії ОБСЄ в Україні Яшар Халіт Чевік та координатор проектів ОБСЄ в Україні Генрік Вілладсен закликали провести розмінування на сході України, оскільки упродовж 2019 року міни, боєприпаси та інші вибухонебезпечні предмети призвели до більшої кількості смертей, ніж обстріли зі стрілецької зброї та важкого озброєння. При цьому 10 з 48 цивільних жертв мін і боєприпасів - це діти.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



