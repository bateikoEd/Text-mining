Щоравда в Україні при населенні у близько 40 млн з початку року лабораторії перевірили 5 864 проби на коронавірус.

Під час щоденної наради з президентом щодо запобігання поширення коронавірусу COVID-19 прем'єр-міністр Денис Шмигаль повідомив про те, що за останню добу зафіксовано 68 нових випадків захворювання – це значно менше ніж раніше. Володимир Зеленський впевнений у тому, що зменшенню кількості випадків інфікування посприяв карантин, передає пресслужба Офісу президента.
"Зменшення кількості захворілих на коронавірус – це результат карантину. Ми могли б мати значно більше недужих, як у європейських країнах. Тому наші заходи були вчасними та правильними", – виразив впевненість президент.
Зазначимо, що з початку 2020 року Центр громадського здоров'я лабораторно перевірив 5 864 повідомлення про зараження коронавірусом. При цьому населення України становить близько 40 мільонів осіб.
Окрім того, під час наради, секретар Координаційної ради  з протидії поширенню COVID-19 Кирило Тимошенко заявив про те, що  з початком маскового режиму медичні маски нібито повністю доступні в інтернеті. Однак вони повільніше потрапляють до аптек. За словами Тимошенка, в Україні за добу виробляють 900 тисяч медичних масок. Також їх імпортують із-за кордону.
Зеленськй доручив зібрати інформацію про потреби всіх аптечних мереж та закупити достатню для них кількість масок. Він також заявив про те, що в умовах епідемії не можна закривати лікарні.
У свою чергу представники Нацполіції відзвітували про те, що за період карантину значно поменшало злочинів та ДТП.
"Додатково на нараді доповіли про ситуацію з продуктовими ринками, які не припинили функціонування в Україні. Сьогодні на деяких з них відбувається неконтрольоване скупчення людей, що є величезним ризиком поширення коронавірусу. Ухвалено рішення жорсткіше контролювати продуктові ринки. Додатково Кирило Тимошенко наголосив, що цього тижня очікується прибуття семи літаків зі спецзасобами для протидії COVID-19", - зазначили в ОПУ.


Станом на 6 квітня в Україні офіційно підтверджено 1319 випадків захворювання коронавірусом, з них 38 стали летальними, 28 пацієнтів одужали.
12 березня через поширення коронавірусу в Україні запровадили карантин. Серед іншого, в країні не працюють навчальні заклади, заборонені пасажирські перевезення як автотранспортом, так і залізницею. Для перевезень у громадському транспорті введені жорсткі обмеження. Зокрема в Києві, громадським транспортом можна користуватися лише за наявності спеціальної перепустки. Також Україна закрила свої кордони, а по всій території держави діє режим надзвичайної ситуації.
Також 6 квітня почали діяти більш жорсткі карантинні обмеження. Зокрема, українці повинні завжди носити при собі документ, що підтверджує особу. На вулицю можна виходити тільки в масці, а пересуватися більш, ніж двом людям разом заборонено. Винятком може стати супровід дітей. Діти до 14 років можуть вийти на вулицю тільки в супроводі дорослих. У парках, скверах, зонах відпочинку заборонено гуляти, тільки якщо ви не вигулююєте домашню тварину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



