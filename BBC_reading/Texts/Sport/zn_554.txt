У зоні відчуження горить 20 га лісу.

У Київській області рятувальники ліквідовують лісову пожежу у зоні відчуження, безумовного (обов'язкового) відселення, повідомляє Державна служба України з надзвичайних ситуацій (ДСНС).
"4 квітня о 13:22 до ДСНС надійшла інформація, що в Зоні відчуження і безумовного (обов'язкового) відселення поблизу с. Володимирівка Котовського лісництва виникла верхова лісова пожежа на площі 20 га. О 14:30 і 14:53 2 літаки АН-32П ДСНС вилетіли з м. Ніжин для гасіння пожежі в зоні відчуження і безумовного (обов'язкового) відселення. О 15:33 до місця пожежі вилетів вертоліт ДСНС МІ-8", — сказано в повідомленні.
Всього до гасіння пожежі залучені понад 90 пожежних та 18 одиниць техніки, з них від ДСНС 40 чоловік особового складу та 8 одиниць техніки. Працює авіація.
Зазначається, що складність гасіння полягає в тому, що на окремих ділянках підвищений радіаційний фон. Однак загрози населеним пунктам немає.


Як повідомлялося, в 2019 році Чорнобильську зону відвідала рекордна кількість туристів. В Чорнобиль та Прип'ять приїхали 74 671 турист за вісім місяців.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



