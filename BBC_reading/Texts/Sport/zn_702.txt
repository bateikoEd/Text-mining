Засідання проводили в обмеженому для відвідувачів режимі.

Печерський райсуд столиці продовжив запобіжний захід Олексію (Москаленку) Левіну, якого підозрюють у причетності до вбивства херсонської активістки Катерини Гандзюк. Про це повідомляє Громадське.
Левін залишиться за ґратами ще два місяці.
Відзначимо, що засідання проходило лише за участю сторін через обмежень по коронавірусу.
Прокурори просили продовжити запобіжний захід, оскільки на їх думку, існують ризики втечі підозрюваного. Також потрібно провести слідчі дії.
У свою чергу адвокати просили обрати альтернативний запобіжний захід.
Адвокат підозрюваного Ігор Мокін заявив, що після 2 квітня Левін і його захист не будуть брати участь у будь-яких слідчих діях, адже вважають, що саме тоді завершується термін досудового слідства.


Раніше генпрокурор Ірна Венедіктова заявила про те, що відсторонення заступника Віктора Трепака не вплине на хід розслідування справи.
"Розслідування справи Катерини Гандзюк буде доведено до кінця і не втратить темп — це наша принципова позиція. У кримінальному провадженні змінився куратор — це мій заступник Олексій Симоненко. Однак група прокурорів і група слідчих СБУ залишаються ті ж, що зробили прорив у слідстві. Всі налаштовані на реальний результат і скерування обвинувальних актів в суд", — повідомила Венедиктова.
Нагадаємо, що 16 березня Олексія Левіна екстрадували з Болгарії в Україну. Він втік з України в серпні 2018 року, після чого був оголошений в міжнародний розшук.
Детальніше про хід розслідування вбивства херсонської активістки читайте в матеріалі Інни Ведернікової "Справа Гандзюк. Слово надається прокурору" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



