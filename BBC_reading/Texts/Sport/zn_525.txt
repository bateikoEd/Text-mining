За час пандемії в області померли три людини.

В місті Заліщики Тернопільської області у понеділок вранці помер священник, у якого першим в регіоні лабораторно підтвердили коронавірус COVID-19, повідомляє штаб для боротьби з коронавірусом Тернопільської міськради.
"Помер чоловік 57 років з міста Заліщики. Це священник, у якого першим на Тернопільщині лабораторно підтвердили коронавірус. Чоловік проходив лікування в Тернопільській лікарні швидкої допомоги. В останні дні його стан погіршився. Пацієнта підключили до апарату штучної вентиляції легенів. Врятувати чоловіка не вдалося. Сьогодні вранці він помер", - йдеться в повідомленні тернопільського штабу в Facebook.
Наголошується, що всього з початку пандемії коронавірусу в області померли троє людей: 68-річний житель Монастирського району, 57-річна мешканка Козівського району та 57-річний житель міста Заліщики.
Заступник Міністра внутрішніх справ України Антон Геращенко розповів, що помер священнослужитель до встановлення діагнозу встиг поспілкуватися з близько півтисячею осіб.
Зараз область є одним з епіцентрів поширення коронавірусу в Україні. За сьогодні там зареєстровано 160 випадків COVID-19.


За станом на понеділок, 6 квітня, в Україні зафіксовано 68 нових випадків зараження коронавірусом. Про це повідомляє Міністерство охорони здоров'я України. Всього в країні 1319 підтверджених випадків COVID-19. З них 38 летальних, 28 пацієнтів одужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



