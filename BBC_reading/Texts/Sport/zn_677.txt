Тиждень тому уряд ще на місяць продовжив карантин в Україні.

Міністр внутрішніх справ Арсен Аваков заявив про те, що карантин в Україні може тривати мінімум два місяці. Як повідомлялося, український уряд на засіданні 25 березня прийняв рішення продовжити карантин до 24 квітня
"Ми виходимо з того, що зараз у нас продовжено до 24 числа, і там "будемо подивитися". Я думаю, що як мінімум два місяці все-таки нам доведеться перебувати, як і у всій Європі, в карантинному стані", - сказав Аваков у відео-коментарі, що постачається на різних телеграм - і YouTube-каналах з вечора понеділка, 30 березня.

30 березня Верховна Рада України провела позачергове засідання. На засіданні Рада підвищила ліміти річного доходу платників єдиного податку - з 300 тис. грн до 1 млн грн для першої групи, з 1,5 млн грн до 5 млн грн для другої і з 5 млн грн до 7 млн грн – для третьої. Також ВР звільнила від сплати податку на землю та податку на нерухомість за березень 2020 року і дала відстрочення їх сплати за квітень до 30 червня без штрафу і пені.
Раніше у Київській міські державній адміністрації прийняли рішення про обмеження руху транспорту для в'їзду та виїзду зі столиці.Це насамперед стосується автобусів міжміського та міжобласного сполучення. По Києву можна пересуватися лише приватними автомобілями. 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



