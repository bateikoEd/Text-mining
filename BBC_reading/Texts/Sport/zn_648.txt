В медичних закладах можна перебувати лише у захисній масці, відстань між людьми повинна складати не менше 1,5 метра.

Особи, які контактували з інфікованими на гостру респіраторну хворобу COVID-19, спричинену коронавірусом SARS-CoV-2, потребують самоізоляції, для заражених обов'язковим заходом визначили обсервацію. ЇЇ термін буде визначати особистий лікар. Такі положення затвердив Кабмін 29 березня.
"Особи, які потребують самоізоляції, зобов'язані утримуватися від контакту з іншими особами, крім тих, з якими спільно проживають, відвідування громадських місць. Дозволяється відвідування у невідкладних випадках місць торгівлі продуктами харчування, засобами гігієни, лікарськими засобами, виробами медичного призначення та закладів охорони здоров'я за умови використання засобів індивідуального захисту та дотримання відстані не менш як 1,5 метра", - йдеться в документі.
Що стосується людей, які напередодні відвідували країни, де вже були зафіксовані офіційні випадки інфікування, то для них самоізоляція також є обов'язковою впродовж наступних 14 днів після повернення.
В документі також зазначено, що КМДА необхідно забезпечити облаштування спеціалізованих закладів для організації обсервації, транспортування до них осіб, що потребують ізоляції, медичне спостереження за ними.
Крім того, Міністерству цифрової трансформації до 5 квітня потрібно розробити та впровадити електронний сервіс для проведення моніторингу додержання самоізоляції та/або обсервації тим, для кого вона є обов'язковою.
 

Нагадаємо, що за добу коронавірус діагностували у 120 чоловік. Всього в країні 669 лабораторно підтверджених випадків COVID-19, з них 17 - летальних. 
Відзначається, що дані з тимчасово окупованих територій АР Крим, Донецької, Луганської областей та міста Севастополя відсутні.
Раніше повідомлялося, що абсолютна більшість українців, у яких виявили коронавірус SARS-CoV-2, молодші 60 років. Майже дві третини з них входять до віково групи від 30 до 60. Вік більшості з них (13,2%) від 60 до 70 років. 2,7% старше 70. Старше 80 і 90 років – 0,4% і 0,2% відповідно.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



