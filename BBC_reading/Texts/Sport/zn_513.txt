Також зловмисники пообіцяли іноземцю, що допоможуть йому перетнути український кордон.

Двоє жителів Сумської області намагалися незаконно переправити до Росії військове обладнання, повідомили у Службі безпеки України. Зараз вирішується питання про відкриття справи за двома статтями Кримінального кодекс України.
"Служба безпеки України попередила у Сумській області незаконне переміщення за кордон продукції військового призначення, що підлягає державному експортному контролю, а також нелегальний перетин кордону громадянином Росії. За попередніми даними слідства, двоє мешканців Великописарівського району намагалися нелегально переправити до РФ прилад до військової техніки", - йдеться у повідомленні.
За даними правоохоронців, також правопорушники пообіцяли іноземному громадянину за гроші переправити його через український кордон до РФ. Діяльність підозрюваних блокували, коли вони намагалися перетнути державний кордон. Під час слідчих дій у зловмисників виявили військове спорядження, яке вони намагалися нелегально вивезти з України до РФ.
Зараз вирішується питання щодо повідомлення фігурантам про підозру  за   ст. 333 (порушення порядку здійснення міжнародних передач товарів, що підлягають державному експортному контролю) та ст. 332 (незаконне переправлення осіб через державний кордон України) Кримінального кодексу України.
Правоохоронці встановлюють всі обставини правопорушення та притягнення до відповідальності інших осіб, ймовірно причетних до протиправної діяльності. Операція проводилась спільно з Сумським прикордонним загоном під процесуальним керівництвом обласної прокуратури.


Раніше співробітники СБУ попередили контрабанду до Росії комплектуючих до військово-транспортних літаків АН-72 і АН-74. Зловмисники використовували підроблені товарно-супровідні документи. Виконавцю злочину слідчі СБУ повідомили про підозру за статтею ст. 333 (порушення порядку здійснення міжнародних передач товарів, що підлягають державному експертному контролю) Кримінального кодексу України. Триває досудове слідство.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



