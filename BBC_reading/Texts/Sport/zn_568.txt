"Венедіктова виявила величезну зацікавленість до цієї справи".

Новопризначена очільниця Офісу генерального прокурора Ірина Венедіктова змушувала оголосити про підозру одеському активісту Сергію Стерненку,який, захищаючись від нападників, наніс смертельні поранення одному з них. Про це в інтерв'ю "Українській правді" повідомив колишній заступник генерального прокурора Віктор Трепак.
"Саме через цю справу у мене стався серйозний конфлікт з новим генпрокурором. Венедіктова виявила величезну зацікавленість до цієї справи і при першій же розмові про неї сказала мені, що потрібно негайно повідомити Стерненку про підозру у вчиненні ним злочину", - розповів чиновник.
За словами Трепака, його така постановка запитання дуже здивувала, оскільки не можна було говорити про підозру тоді, оскільки зі справою спершу потрібно ознайомитися. Тому чиновник зауважив новій очільниці ОГП, що підстав для висунення звинувачень у цій справі нема.
"Генпрокурор була вкрай незадоволена моєю позицією", – стверджує колишній заступник генерального прокурора. 
Після розмови із керівництвом відповідного департаменту і прокурорами, які ведуть цю справу, також було вирішено, що "підстав для повідомлення Стерненку про підозру у вчиненні будь-якого злочину немає".
 

Раніше генеральний прокурор України Ірина Венедиктова в понеділок, 30 березня, підписала заяву Віктора Трепака про відставку з посади заступника генпрокурора. При цьому, як повідомив Віктор Трепак в коментарі ZN.UA, він подав заяву про відставку за власним бажанням, а не виходячи з рішення Венедиктової.
Заяву про відставку було подано 27 березня. Таке рішення заступник генпрокурора прийняв після того, як Венедиктова змінила функціональні обов'язки заступників і відсторонила свого заступника від усіх справ, які розслідує Служба безпеки України, зокрема і від справи про напад на Катерину Гандзюк.
Нагадаємо, за п'ять місяців кураторства справи Трепаком був затриманий в Болгарії і екстрадований в Україну один з головних підозрюваних в організації вбивства Катерини Гандзюк - Олексій Левін (Москаленко), якого підозрюють в організації нападу на активістку.
Про деталі затримання в Болгарії Олексія Левіна і ході розслідування читайте в інтерв'ю заступника генпрокурора Віктора Тропака "Справа Гандзюк. Слово надається прокурору", з яким поспілкувалася Інна Ведерникова.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



