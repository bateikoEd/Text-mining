За недотримання самоізоляції особу буде притягнуто до відповідальності.

Уряд заборонив хворим коронавірусом, що знаходяться на самоізоляції, відвідувати аптеки, продуктові магазини і вигулювати домашніх тварин, а також визначив перелік людей, які підлягають обов'язковій самоізоляції. Про це йдеться в затвердженій 2 квітня постанові № 211 "Про запобігання розповсюдження на території України гострої респіраторної хвороби COVID-19, викликаної коронавірусом SARS-CoV-2".
Обов'язковій самоізоляції підлягають такі групи населення:
Особа, якій призначили самоізоляцію, зобов'язана вказати місце самоізоляції та інформацію про засоби зв'язку з нею. Також людина повинна дати короткі відомості про стан здоров'я і хронічні захворювання – ця інформація вноситься у відповідні інформаційні системи, зокрема в мобільний додаток Єдиного державного веб-порталу електронних послуг.
Наголошується, що за дачу неправдивих відомостей, а також за недотримання самоізоляції особу буде притягнуто до адміністративної відповідальності. Кримінальна відповідальність передбачається, якщо навмисне порушення режиму самоізоляції хворим спричинило смерть третіх осіб.
"Нужденним в самоізоляції, у разі неможливості забезпечення турботи про них у період самоізоляції іншими особами, дозволяється відвідування місць торгівлі продуктами харчування, засобами гігієни, лікарськими засобами, медичними виробами, які розміщені на відстані не більш 2 км від місця самоізоляції, за умови використання засобів індивідуального захисту, в тому числі респіраторів або захисних масок без клапана видиху, а також вигул домашніх тварин два рази в день", - йдеться в постанові.


Як повідомлялося, Кабмін затвердив список додаткових обмежень на час дії карантинних заходів. Серед внесених нових змін буде діяти заборона на: перебування у громадських місцях без маски або респіратора; переміщення групою осіб більше ніж по дві особи, крім випадків службової необхідності і супроводу дітей; перебування у громадських місцях осіб, які не досягли 16 років; відвідування лісопаркових і прибережних зон; відвідування спортивних і дитячих майданчиків; проведення всіх масових заходів, в яких бере участь більше 10 осіб.
Нагадаємо, Кабінет міністрів продовжив карантин до 24 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



