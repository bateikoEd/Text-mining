Зловмисники обкладали підприємців даниною і вибивали вигадані борги.

Співробітники Служби безпеки України затримали Закарпатської області членів злочинної групи, що спеціалізувалася на вимаганні. Одним із керівників ОЗУ слідство вважає депутата Свалявської районної ради, повідомляє пресслужба СБУ.
Слідство встановило, що зловмисники обклали місцевих підприємців даниною, а також штучно створювали конфліктні ситуації, за вирішення яких вимагали гроші. На потерпілих рекетири чинили психологічний і фізичний тиск.
Оперативники СБУ задокументували факт вимагання 24 тисяч доларів США у місцевого мешканця.
У ході обшуків за місцем проживання вісьмох підозрюваних у вівторок, 31 березня, правоохоронці вилучили наркотики, зброю, набої різного калібру, кастети та готівкові кошти в гривні та іноземній валюті.
Затриманим інкримінують створення злочинної групи (ст. 255), вимагання (ст. 189) та незаконне зберігання наркотичних речовин (ст. 307 Кримінального кодексу).



Рік назад банду рекетирів затримали в Житомирській області. За даними слідства, банда систематично провокувала надумані конфлікти з підприємцями, а потім вимагала у них гроші за "вирішення проблеми", погрожуючи фізичною розправою. Правоохоронці підозрюють, що в ряді випадків ці погрози були реалізовані. Керівником банди є відомий в кримінальних колах "авторитет" з Новограда-Волинського, а членами - більше 10 місцевих жителів віком від 22 до 45 років. Більшість з них - раніше судимі за грабежі, розбої та інші тяжкі злочини.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



