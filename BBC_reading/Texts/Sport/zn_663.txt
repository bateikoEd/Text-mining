Семеро осіб створили та утримували місця розпусти в Києві.

У Києві "накрили" групу, яка займалася сутенерством. Про це повідомляє УНН з посиланням на пресслужбу прокуратури міста Києва. Київська міська прокуратура скерувала до суду обвинувальний акт відносно цього організованого угруповання.
"Київською місцевою прокуратурою № 6 скеровано до суду обвинувальний акт відносно організованої злочинної групи з семи осіб, які створили та утримували місця розпусти", — йдеться у повідомленні.
Як повідомили у пресслужбі, місця розпусти діяли у приміщенні приватного будинку та стриптиз клубу. Половину отриманих грошових коштів жінки, які надавали сексуальні послуги, віддавали учасниками злочинної групи.
За результатами досудового розслідування членам угрупування повідомлено про підозру у вчиненні кримінальних правопорушень, передбачених ч. 2 ст. 302 (створення та утримання місць розпусти і звідництво) та ч. 3 ст. 303 КК України (втягнення осіб у зайняття проституцією та сутенерство, вчинені щодо кількох осіб, організованою групою). Санкція статей передбачає покарання до 10 років позбавлення волі.
Наразі обвинувальний акт відносно зловмисників скеровано до суду для розгляду по суті.


Нагадаємо, що нещодавно Служба безпеки України відзвітувала про викриття високопоставлених співробітників столичної поліції, які "кришували" борделі. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



