Фракція на чолі з Юлією Тимошенко має намір звернутися в Конституційний суд.

"Батьківщина" буде звертатися до Конституційного суду про невідповідність закону про ринок землі Конституції, повідомляє Interfax, посилаючись на заяву Тимошенко.

Фракція "Батьківщина" має намір підготувати подання до Конституційного суду про невідповідність прийнятого Радою закону про відкриття ринку землі, заявляє її лідер Юлія Тимошенко.
"Ми буквально з сьогоднішнього дня почнемо готувати спеціальне звернення – подання до Конституційного суду, і ми переконані, що базуючись на ключових документах України – Конституції україни, Декларації про державний суверенітет – ми досягнемо в суді визнання цього закону неконституційним", – повідомила Тимошенко на брифінгу в ніч на вівторок в Києві.
Вона також заявила, що фракція має намір звернутися і в Національне агентство з питань запобігання корупції, так як деякі народні депутати, які голосували за цей закон мають конфлікт інтересів.
"У цьому залі голосували ті, хто має у своєму управлінні та розпорядженні великі обсяги сільськогосподарської землі. Все це буде встановлено і ми покажемо, як лобізм сьогодні руйнує національні інтереси кожного українця", – додала Тимошенко.


Як повідомлялося раніше, депутати взяли законопроект №2178-10 "Про обіг земель". "За" 259 голосів.
На тому ж засіданні був підтриманий законопроект "про неповернення Приватбанку". Зазначалося, що для отримання 10 млрд макрофінансової допомоги Україні необхідно прийняти два законопроекти.
Детальніше про перспективи співпраці України та МВФ і про те, чому дефолт – не найгірший варіант для України – читайте в статті Юлії Самаєвої "Коломокриза" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



