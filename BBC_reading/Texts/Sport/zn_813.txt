За словами президента УПЛ, у безкоштовних трансляцій матчів немає майбутнього.

Керівники клубів та українські футбольні фанати повинні зрозуміти, як це зробили вболівальники в Англії, Німеччині, Іспанії, Італії, Франції, Швейцарії, у безкоштовних трансляцій матчів немає майбутнього і перехід на платне телебачення неминучий, заявив президент УПЛ Томас Грімм, повідомляє прес-служба Української Прем'єр Ліги.
"Чим раніше УПЛ отримає єдиний пул, тим краще. Система медиапулу передбачає єдність, солідарність і спільні цілі.
"Немає альтернативи цьому переходу. Навіть трансляції змагань УЄФА у більшості країн перейшли з безкоштовного на платне телебачення. Чому? Тому що правовласники можуть заробляти набагато більше. Тільки модель платного телебачення може гарантувати нашим клубам в майбутньому необхідний дохід, щоб інвестувати в розвиток молодих гравців, інфраструктури і не створювати занадто великий відрив від інших європейських клубів з великими бюджетами", — повідомив Грімм.
За словами Грімма, безкоштовний доступ до українського футболу може і повинен бути забезпечений за допомогою високоякісних оглядів і хайлайтів, які можуть транслюватися на будь-яких каналах телебачення або соціальних медіа.
Грімм додав, йому досягнути цієї мети не вдалося, а тому він сподівається, що його наступник ретельно опрацює це питання.
"Я твердо переконаний, що кожен наступний рік без медиапулу і системи платного телебачення буде втрачено з фінансової точки зору. УПЛ втратила шанс це зробити, починаючи з сезону-2019/2020. Але враховуючи те, що контракт з каналом "Футбол" все ще охоплює наступні два сезони, теоретично можна почати процес створення єдиного пулу і переходу на платне телебачення в будь-який час, починаючи з залишку сезону 2019/2020 ", — зазначив Грімм.

Раніше повідомлялося, що президент української Прем'єр-ліги Томас Грімм сказав, що не буде переобиратися на другий термін, який підійде до кінця весни 2020 року.
Головним претендентом на пост президента Прем'єр-Ліги є колишній віце-президент "Руху" та голова Асоціації футболу Львівської області Олександр Шевченко, якого затвердив президент УАФ Андрій Павелко.
Також можливим претендентом за словами журналіста Ігоря Линника є віце-президент НОК Равіль Сафіуллін.
Нагадаємо, Томас Грімм був обраний на посаду 6 квітня 2018 року. Попереднім президентом УПЛ був Володимир Генінсон.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



