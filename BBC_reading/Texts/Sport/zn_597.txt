Українські в'язні опинилися під загрозою через важкі умови  утримання і поширення коронавірусу в країні.

Уповноважена Верховної Ради з прав людини Людмила Денісова звернулася до влади Таїланду через небезпеку, в якій опинився 21 український громадянин, який відбуває покарання у тайських в'язницях. Денісова звертає увагу на можливість зараження українців, позбавлених піклування про здоров'я і просить місцевий уряд про помилування.
За словами Денісової, у в'язницях Таїланду ув'язнені проживають у великій тісноті, не забезпечені засобами захисту і позбавлені доступу до медичних послуг, що в умовах поширення коронавірусу ставить їх під загрозу зараження.
Особливу увагу Денісова звертає на українку, яка знаходиться в Центральній жіночій виправній колонії і в силу критичного стану здоров'я, особливо ризикує підхопити інфекцію.
Посилаючись на рекомендації ВООЗ і ООН, український омбудсмен підкреслює, що  ув'язнені в умовах епідемії є однією з найбільш уразливих груп, з урахуванням обмежень, які не дозволяють їм скористатися засобами захисту.
"Звертаюся до Головного Омбудсмена королівства Таїланд пану Виддхавате Раджатануне з проханням забезпечити дотримання прав громадян України, а саме забезпечити належними умовами утримання, індивідуальними засобами захисту, якісним харчуванням, питною водою, а також необхідною медичною допомогою, лікарськими препаратами на випадок захворювання коронавирусною інфекцією", — написала Денисова на своїй сторінці в Facebook.
Окремо Уповноважена з прав людини попросила короля Таїланду помилувати українських в'язнів:
"Звертаюсь до його Високоповажності Пана Маха Вачиралонгкорна Короля Таїланду з проханням розглянути можливість королівського помилування для українців, які є вразливими до захворювання і стали на шлях виправлення, мають високий поведінковий статус і наразі не представляють суспільної небезпеки для оточення".



Уповноважена з прав людини Людмила Денисова звертала увагу на ризик зараження, якого зазнають українці в окупованих районах Донецької та Луганської областей, а також засуджувала російську владу, яка залишила без медичної допомоги українських політв'язнів, що перебувають в російських в'язницях. Умови утримання в російських місцях ув'язнення критикувало також посольство США, закликавши звільнити утримуваних під вартою українців.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



