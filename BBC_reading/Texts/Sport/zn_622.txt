У міністерстві не рекомендують заходити без маски в магазини, аптеки та інші громадські місця.

У МОЗ розглядають всіх людей як потенційно інфікованих коронавірусом і наполягають на введенні "масочного режиму", так як він зменшить можливість передачі COVID-19 між українцями, повідомив головний санітарний лікар Віктор Ляшко. За його словами, маска не гарантує захист людини від зараження, проте запобігає можливе інфікування оточуючих.
"Так, ми розуміємо, що маска не захищає людину. Це не засіб індивідуального захисту. У той же час ми рекомендуємо і наполягаємо, без маски не заходити в магазини, аптеки та інші місця. Чому? Тому що ми розглядаємо всіх як потенційно інфікованих. Коли маска на обличчі, тоді виділення біологічного матеріалу, який може містити збудник, зменшується і не досягає півтора метрів, може виділятися не більше ніж на 10-15 см", - сказав Ляшко під час брифінгу в четвер, 2 квітня.
Він пояснив, що маска потрібна тому, що людина без симптомів і проявів хвороби може бути інфікованою і розносити вірус. Крім того, маска з клапаном може також заражати вірусом інших людей через потік повітря, який виділяється власне з самого клапана.
"Хотів би звернути увагу всіх, хто носить респіратори з клапанами видиху. Вони захищають тільки вас, але вони не виконують функцію захисної маски. Оскільки клапан видиху дозволяє достатньо швидко і якісно односпрямованим потоком виділятися великій кількості повітряного потоку, який може містити збудника інфекції", - повідомив Ляшко.



Раніше повідомлялося, що Офіс президента розглядав можливість введення режиму "всі в масках" з 6 по 24 квітня та обмеження кількості людей на вулицях, оскільки саме на Великодні свята очікується пік захворюваності на COVID-19.
Нагадаємо, 25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



