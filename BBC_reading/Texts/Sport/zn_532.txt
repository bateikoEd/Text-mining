Пожежна авіація скинула на ліс в зоні відчуження 174 тонни води.

ДСНС задіяла авіацію для ліквідації лісової пожежі в зоні відчуження. В операції з ліквідації загоряння задіяно два пожежних літаки Ан-32П і вертоліт Мі-8, повідомили у Державній службі з надзвичайних ситуацій.
Станом на 22:00 неділі, 5 квітня, у зоні відчуження і обов'язкового відселення тривала операція з гасіння двох вогнищ загоряння на території Котовського лісництва.
Вогонь охопив близько 20 га території між селами Володимирівка та Жовтневе. В операції задіяно 124 людини і 28 одиниць техніки. ДСНС направила в район 74 людини особового складу і 15 одиниць техніки, включаючи два літаки Ан-32П і вертоліт Мі-8. Пожежна авіація здійснила 42 вильоти, скинувши на палаючий ліс 174 тонни води. 27 скидів здійснив вертоліт, літаки – 15.
Площа пожежі біля села Рагівка становить 5 га. Пожежу гасять 14 осіб, задіяно чотири одиниці техніки. О 20:45 її було локалізовано.
У ДСНС запевнили, що радіаційний фон у Києві та області не перевищує природних фонових значень.



Ліс в зоні відчуження загорівся в суботу, 4 квітня. Вогонь охопив 20 га лісу в Котовському лісництві.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



