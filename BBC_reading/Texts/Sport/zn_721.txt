На заході країни очікуються заморозки, у Карпатах сніжитиме.

Початок квітня в Україні буде холодним і дощовитим, 31 березня – 2 квітня очікується вторгнення арктичного повітря, повідомляє Укргідрометцентр.
У західних, північних і більшості центральних областей очікується відчутне зниження температури: вночі до 6° морозу, в центрі – від 3° морозу до 3° тепла.
У Карпатах 31 березня очікується помірний сніг, решта часу без опадів, на дорогах ожеледиця. Температура вночі впаде до 4-9° морозу, вдень "потеплішає" до 0-5° морозу.
Вдень 30 березня у західних областях очікуються пориви вітру 15-20 м/с. Рівень небезпечності – І, "жовтий".
"Зниження температури може призвести до пошкодження і загибелі квітів та плодової зав'язі ранорозквітаючих плодових культур: абрикосу, персику, вишні та ягідників",-  попереджають синоптики.


Нагадаємо, у лютому в Києві зафіксували шість температурних рекордів, через високі температури фахівці не змогли зафіксувати метеорологічну зиму, а 10 лютого у столиці розпочалася метеорологічна весна.
За прогнозами, Україна не потрапляє в групу країн, де буде зовсім кепсько унаслідок глобального потепління. Але межу 1,5°С Україна вже перетнула. Систему порушили, що призвело до збільшення кількості небезпечних погодних явищ. Докладніше про глобальне потепління читайте у матеріалі Ольги Скрипник "Світлана Краковська: "Погоду нам диктує океан"".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



