Стали відомі деталі можливої корупційної діяльності Міжнародної федерації футболу.

Міністерство юстиції США повідомило, що членам виконкому Міжнародної федерації футболу (ФІФА) були виплачені хабарі за голосування на користь Росії та Катару при виборі країн-господарок чемпіонатів світу 2018 і 2022 років, передає Tribuna.com.
Стверджується, що колишній віце-президент ФІФА Джек Ворнер з Тринідаду і Тобаго був підкуплений, щоб він віддав свій голос за Росію. Також хабар був запропонований Рафаелю Сальгеро з Гватемали.
При голосуванні за Катар в якості приймаючої сторони ЧС-2022 хабар отримали колишній президент Бразильської конфедерації футболу Рікардо Тейшейра, колишній президент Південноамериканської конфедерації футболу Ніколас Леос з Парагваю, який помер у серпні 2019 року, і ще один неназваний співучасник.
Джек Ворнер отримав хабар у розмірі 5 млн доларів дрібними траншами. Сальгеро було запропоновано 1 млн доларів. У звинуваченні Мін'юсту не зазначено, чи надійшла йому ця сума.
Також у звіті Мін'юсту стверджується, що асистент Ворнера в листопаді 2010 року отримав електронний лист від спільника з проханням виконати домовленість.
У 2015 році Ворнеру довічно заборонили ведення діяльності, пов'язаної з футболом.


Раніше повідомлялося про те, що ФІФА продовжить футбольний сезон на безстроковій основі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



