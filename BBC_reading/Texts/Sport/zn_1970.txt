Колишній наставник "гірників" підтвердив, що хотів би знову попрацювати з деякими гравцями.

Колишній головний тренер "Шахтаря" Паулу Фонсека, який очолює "Рому", зізнався, що хотів би бачити в Римі гравців донецького клубу.
"Преса в Італії була зацікавлена у всіх гравцях "Шахтаря". Я знаю добре футболістів "Шахтаря". Більшість з них могло б грати в найкращих європейських чемпіонатах. Складно розраховувати, що ми можемо запросити одного-двох гравців "Шахтаря".
Але на цей час ми не потребуємо великої кількості гравців - розраховуємо на тих, хто в нас є. Подивимося, чи з'явиться інтерес до якогось гравця "Шахтаря". Наразі клуби хочуть платити все менше і менше, а з "Шахтарем" не так просто домовлятися. Але я б хотів кілька гравців донецької команди бачити в "Ромі", - заявив Фонсека в ефірі програми "Великий футбол".
Італійські ЗМІ писали про інтерес "Роми" до футболістів "Шахтаря" Тайсона, Тете, Ісмаїлі та Віктора Коваленка.


Раніше повідомлялося про те, що два футболісти "Шахтаря" увійшли в рейтинг трансферних цілей топ-клубів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



