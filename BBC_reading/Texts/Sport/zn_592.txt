Москва продовжує "гнути свою лінію".

Міністерство закордонних справ Росії у черговий раз звинуватило Україну в тому, що нібито Київ відмовився від "домовленостей" з представниками підтримуваних РФ бойовиків збройних угруповань "ЛДНР" не самостійно. Російські дипломати незмінно продовжують називати стороною конфлікту в Донбасі лише Україну та бойовиків "ЛДНР", не визнаючи своєї участі.
У МЗС РФ також назвали результати засідання ТКГ щодо Донбасу від 26 березня "провальними", оскільки спочатку Франція та Німеччина, а потім й Україна не підтримали
"На жаль, після можливого прориву стали відбуватися дивні речі. В ході телефонних переговорів помічники "нормандських" лідерів Берлін і Париж під різними приводами йшли від підтримки домовленостей Києва та Донбасу. Слідом за цим на зустрічі Контактної групи 26 березня від цих домовленостей відмовився і Київ. Складається враження, що українські переговорники пішли на це не без підказки ззовні. Подібний відкат назад від досягнутих і зафіксованих домовленостей перекреслює намітилася було позитивну динаміку", - йдеться в повідомленні МЗС РФ.
Також вони відреагували на спільну заяву Франції та Німеччини щодо Донбасу.
"Через чотири дні, 30 березня, з'явилася розлога заява міністрів закордонних справ Німеччини та Франції з черговою порцією необґрунтованих голослівних звинувачень Донбасу, який нібито причетний до пробуксовування переговорів, займає неконструктивну позицію і т. п. Від Донецька і Луганська, незважаючи ні на що, вимагають забезпечити Спеціальної моніторингової місії ОБСЄ необмежену свободу переміщення по своїй території. Право республік в цілях боротьби з коронавірусом вводити по аналогії з Україною та іншими країнами Європи обмежувальні заходи ‑ свідомо відхиляється. Вельми сумнівні демократичні цінності", - додали в МЗС РФ.
Росія назвала "пропагандистською качкою" заяву України в ООН, ОБСЄ та Раді Європи про те, що Москва під приводом пандемії коронавірусу намагається домогтися скасування санкцій, які були введені за незаконну анексію українського Криму і війну в Донбасі. Хоча наприкінці березня Володимир Путін під час виступу на саміті G20 запропонував створити "зелені коридори", які будуть вільні від санкцій і торгових бар'єрів.
Російські дипломати також в черговий раз назвали війну в Донбасі "внутрішньоукраїнським конфліктом".


Як повідомлялося, на зустрічі ТКГ 11 березня за участю голови ОП України Андрія Єрмака і заступник глави АП РФ Дмитра Козака було підписано протокол про створення консультативної ради при ТКГ. Однак заплановану на 25 березня зустріч у Мінську скасували через коронавірус. Саме на цей день було заплановано підписання рішення ТКГ про створення консультативної ради.
ZN.UA опублікував фотокопію протоколу з рішенням про створення консульативного ради. До неї планують включити по 10 представників України і ОРДЛО. Створення цього органу фактично зафіксує суб'єктність ОРДЛО. При цьому Росія увійде до Ради не як країна-агресор, а у вигляді так званого "спостерігача-гаранта" нарівні з Францією, Німеччиною та ОБСЄ.
Оглядачка ZN.UA Тетяна Силіна констатувала, що рівний статус України і представників незаконних збройних формувань – це "те, від чого Київ категорично відмовлявся всі шість років. І це та помилка, вчинена свого часу Кишиневом у врегулюванні придністровського конфлікту, яку експерти настійно закликали Київ не повторювати".
Проте за версією кернівника Офісу президента Андрія Єрмака, у цій нібито "не йдеть про правове визнання представників ОРДЛО і прямих переговорів з ними".
На неприпустимість прямих переговорів з бойовиками вказали чимало українських політиків, волонтерів, ветеранів, еспертів-міжнародників і представники громадянського суспільства.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



