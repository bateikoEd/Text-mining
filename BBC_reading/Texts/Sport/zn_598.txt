Упродовж 2 квітня втрат серед бійців ОС внаслідок ворожих обстрілів не було.

Бойовики в Донбасі за минулу добу, 2 квітня, здійснили 11 обстрілів позицій Об'єднаних сил, шість з яких – із застосуванням заборонених Мінськими домовленостями мінометів калібру 120 мм та 82 мм. Для вогневих провокацій проти українських захисників на Донбасі ворог також активно використовував гранатомети різних систем, великокаліберні кулемети та стрілецьку зброю. Про це повідомили у штабі ООС у п'яницю, 3 квітня.
Зазначається, що обстріли були зосереджені в околицях Авдіївки та Павлополя. 
"Вогонь російські найманці відкривали з напрямку окупованих населених пунктів Спартак, Каштанове і Мінеральне", - зазначили у штабі.
Крім того, окупанти обстріляли околиці Пісків, Широкіного, Старогнатівки.

Минулої доби втрат серед бійців ОС внаслідок ворожих обстрілів не було.
З початком доби, 3 квітня, окупанти обстріляли з мінометів калібру 120 мм, витративши 26 мін, наші позиції поблизу Новотошківського. Втрат серед українських захисників немає.



Раніше повідомлялося, що в рамках посилення протиепідемічних заходів на блокпостах у зоні проведення операції Об'єднаних сил військовослужбовці дезінфікують автомобілі. Всього в Донецькій і Луганській областях розгорнули понад 50 пунктів спеціальної обробки автотранспорту.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



