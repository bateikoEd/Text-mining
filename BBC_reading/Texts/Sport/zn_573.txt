166 громадян України лікуються від коронавірусу за кордоном.

Станом на вечір п'ятниці, 3 квітня, 13 817 українських громадян звернулися за допомогою в закордонні дипломатичні установи в рамках системи "Захист". Про це повідомляє прес-служба МЗС.
П'ять громадян України за кордоном померли. Зокрема, у Франції від ускладнень, викликаних COVID-19, помер 38-річний громадянин України родом з Тернопільщини. Зараження саме коронавірусом було підтверджено тестом вже після його смерті. Зараз вирішується питання про репатріацію тіла на батьківщину.
У відомстві повідомили, що 166 громадян України лікуються за кордоном: в Австрії - 3, Бельгії - 1, Великобританії та Північної Ірландії - 1, Греції - 16 Домініканській Республіці - 4, Іспанії - 1, Італії - 121, Нігерії 1, Нідерландах - 1, ОАЕ - 1, Польщі - 4, Португалії - 1, РФ - 1, на Сейшельських островах - 1, Сербії - 1, США - 1, Таїланді - 1, ФРН - 4, Швейцарії - 1 та Швеції - 1.
11 громадян України одужали: в Італії - 2, Нігерії - 1, ОАЕ - 1, Польщі - 2, ФРН - 1 і Японії - 4.


В Україні, за даними МОЗ, зареєстровано 27 смертей від COVID-19. Офіційно підтверджені 1072 випадки захворювання коронавірусною хворобою.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



