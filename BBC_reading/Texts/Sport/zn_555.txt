Може бути мінлива хмарність, але без опадів.

Найближчими днями в Україні очікується різке потепління – від +15 до +19 градусів. Про це повідомляє пресслужба Укргідрометцентру.
Очікується також мінлива хмарність, але без опадів.
5 квітня очікується тепло до +16 на півдні, до +17 на Закарпатті. В інших регіонах вдень +10...+14, вночі -2...+1, на півдні +2...+4, на Одещині до +6 градусів. 
6 квітня вдень у центральних, південних та західних областях до +14...+16, на сході +10...+13, вночі переважно -1...+2, на півдні до 5 градусів тепла. 
У вівторок, 7 квітня, на крайньому заході повітря прогріється до +19 вдень, у центрі та на півдні +13...+17, на сході до +13. Вночі на заході місцями до -3, на решті території -1...+2, на півдні до +5. 
 

Нагадаємо, що надзвичайно тепла погода цього року та брак вологи у ґрунті може призвести до зменшення урожаю зернових в Україні на третину, у порівнянні з минулим роком, прогнозують експерти. Утім, зниження обсягів врожаю у 2020-му не вважають критичним. 
Трохи оптимістичніший прогноз майбутнього врожаю зернових дає національний науковий центр "Інститут аграрної економіки": урожай зернових і зернобобових культур в Україні 2020 року може становити 67,4 млн тонн, що на 7,7 млн тонн, або на 10,3%, менше, ніж рекордний урожай зернових 2019-го.
Детальніше про те, чому хліб подорожчає, чи ускладнює карантин роботу аграріїв та як коронакриза вплине на експортні прибутки України читайте в статті Андрія Паливоди "Вмирати збирайся, а жито сій!".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



