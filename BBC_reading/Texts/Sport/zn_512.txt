Деякі обурені пропозицією депутата "сплатити собакою за газ", здають чотирилапих друзів в оренду.

В Україні у понеділок, 6 квітня, почали діяти нові карантинні обмеження для боротьби з поширенням коронавірусу COVID-19. Українцям заборонено виходити з будинку без вагомих причин, однією з яких є вигул тварин.
Деякі заповзятливі українці вирішили підзаробити на замкнених у чотирьох стінах співвітчизниках – сайти оголошень рясніють пропозиціями "здати собаку в оренду для прогулянок".
У різних куточках країни ціни коливаються від 100-300 грн до 500-1000 гривень. Деякі власники пропонують взяти тварину на весь період карантину, інші пропонують лише погодинну оренду.










Є й ті, хто пропонує українцям на карантині допомогти з вигулом їх вихованців, і готовий робити це абсолютно безкоштовно.


Деякі українці пропонують бартер: якщо власник вихованця потрапить в ПП у період карантину, вони готові доглянути за твариною, натомість господар повинен доглянути за їх улюбленцями, якщо біда трапитися з ними.


Нагадаємо, на початку лютого народний депутат Євген Брагар ("Слуга народу") запропонував пенсіонерці продати собаку, щоб сплатити за комунальні послуги. Тоді вся Україна обурювалася пропозицією народного обранця продавати друзів, сам Брагар згодом вибачився, заявивши: він зовсім не те мав на увазі.


Нагадаємо, 2 квітня Міністерство охорони здоров'я затвердило єдиний державний протокол лікування хворих на коронавірус.
В Україні офіційно підтверджено 1319 випадків захворювання на COVID-19, із них 38 летальних, 28 людей одужали. 24 березня по всій країні запровадили режим надзвичайної ситуації , який діятиме до 24 квітня, - і продовжили карантин, введений 12 березня.
Про те, чи достатні для боротьби з поширенням коронавірусу нинішні заходи, прийняті урядом України, і що може бути зроблено, читайте в статті експерта Віктора Рибчука "Щоб не впасти на коліна" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



