Школи, дитячі садки й адміністративні будівлі вже відключили від опалення через карантин.

Опалювальний сезон в Києві завершиться в неділю, 5 квітня. Про це заявив міський голова Віталій Кличко під час онлайн-брифінгу.
"Хочу повідомити, що в неділю, 5 квітня, ми почнемо процес відключення опалення в житлових будинках нашого міста", - сказав Кличко.
За його словами, за прогнозами синоптиків наступного тижня очікується потепління - середньодобова температура підніметься вище 8 градусів.
"Зауважу, що вже не перший рік місто закінчує опалювальний сезон раніше традиційного, як прописано, 15 квітня, щоб кияни змогли зекономити кошти", - сказав голова столиці, наголосивши, що для відключення опалення в столиці знадобиться максимум 2-3 дні.


Нагадаємо, опалювальний сезон в Україні стартував 10 жовтня 2019 року, для житлового фонду – з 15 жовтня.
Тариф на опалення і гаряче водопостачання підвищувався в столиці на 22,3%. У Кабміні планували зрівняти ціни на опалення в регіонах. На сьогодні при однаковій ціні на газ, тарифи на опалення відрізняються на 30-40%.
Детальніше про нарахування комунальних тарифів у столиці читайте в статті Михайла Баранцева "Комунальні із шармом привозу". Про проблеми теплопостачання - у статті Євгена Нікітіна і Сергія Дубовського "Централізоване теплопостачання".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



