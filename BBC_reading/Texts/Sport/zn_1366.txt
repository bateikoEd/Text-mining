Олегу Саленку вдалося уникнути штрафу.

Колишній футболіст збірних України та Росії Олег Саленко порушив карантин, граючи у футбол на одному з київських майданчиків, повідомляє UA-Футбол.
Хтось звернув увагу на скупчення людей і викликав поліцію, а недалеко знаходилася знімальна група телеканалу "Україна".
"Я вам скажу, як мене звуть. За моє інтерв'ю гроші треба платити. Саленко Олег Анатолійович", - так представився колишній футболіст представникам ЗМІ та поліцейським.
До діалогу долучився колишній гравець київського ЦСКА Олександр Ковтун, який заявив, що коронавірусу не існує, тому маску він не буде носити принципово.
Поліцейські хотіли скласти протокол на 50-річного Саленка, але вирішили обмежитися попередженням.
Олег Саленко - найкращий бомбардир чемпіонату світу з футболу 1994 року, рекордсмен чемпіонатів світу за кількістю забитих голів в одному матчі - 5, у ворота збірної Камеруну. За підсумками ЧС-1994 році він отримав "Золоту бутсу".


Раніше повідомлялося про те, що два футболісти "Ювентуса" вилікувалися від коронавірусу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



