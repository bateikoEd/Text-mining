Уроки проходитимуть щодня, з понеділка по п'ятницю, до кінця карантину.

В понеділок, 6 квітня, стартує "Всеукраїнська школа онлайн" для учнів 5-11 класів, в рамках якої  українські телеканали та YouTube-канал Міністерства освіти і науки за чітко визначеним розкладом  транслюватимуть уроки школярів. Про це повідомила пресслужба МОН. 
"Транслюватимуться уроки з: української мови, української літератури, історії України, всесвітньої історії, англійської мови, фізики, алгебри, геометрії, географії, хімії та біології", - йдеться в повідомленні.
Зазначається, що уроки проходитимуть щодня, з понеділка по п'ятницю, до кінця карантину. Кожного дня вони починатимуться о 10:00.
На YouTube-каналі МОН в описі під кожним відео вчителі також залишатимуть домашні завдання на закріплення теми, які учні зможуть зробити, щоб краще опанувати матеріал. Завдання даватимуться за найпоширенішими в країні підручниками. Посилання на електронні версії цих підручників також можна буде знайти в описі під відео.


Раніше повідомлялося, що через карантинні заходи, введені у зв'язку з пандемією коронавірусу, учнів було переведено на дистанційне навчання. 
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



