Користуватись транспортом можна буде тільки у респіраторі чи масці.

Міський голова Запоріжжя Володимир Буряк відмовився слідувати настанові Міністерства охорони здоров'я та зупиняти рух громадського транспорту у місті. Запоріжці зможуть надалі користуватись транспортом тільки за наявності захисної медичної маски чи респіратора. Про це Буряк повідомив у своєму дописі в Facebook.
"Так, дійсно, за інформацією Міністерства охорони здоров'я, рекомендовано заборонити роботу транспорту, окрім трамваїв і тролейбусів. Розумію, що така вимушена міра певно правильна. Але! Водночас я знаю, що медикам, комунальникам, працівникам магазинів, аптек і взагалі тим, хто не має змоги працювати дистанційно, потрібно якось добиратися на роботу", - зазначив міський голова.
За його словами, Володимир Буряк проконсультувався з юристами і своє рішення прийняв згідно з Постановою Кабінету міністрів України від 02 квітня 2020 р. № 255. Якщо ж Кабмін видасть нову постанову -  Буряк готовий збирати штаб та оперативно приймати відповідні рішення.



Міський голова Віталій Кличко одним з перших заявив про обмеження роботи громадського транспорту в Україні. Він заявив, що транспорт у столиці курсуватиме лише для тих, у кого є відповідний пропуск. Обмеження на проїзд не стосуватимуться екстрених служб, аптек та продовольчих товарів. Для цих працівників створили спеціальні маршрути.
Якщо ж ситуація з епідемією коронавірусної хвороби COVID-19 погіршиться, у Києві можуть заборонити рух навіть приватних машин. 
Ряд міст також ввів обмеження на в'їзд та виїзд у звязку з карантином. Таке рішення прийняли у Чернівецькій області,  на Хортиці, в Херсоні, у Хмельницькому, Вінницькій та Сумській областях.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



