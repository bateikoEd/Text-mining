За словами міністра, заради безпеки мільйонів країна піде на незручності для декількох тисяч.

Міністерство внутрішніх справ не дасть більше згоди ні на один авіаційний чартер. Пасажирське авіасполучення буде закритим. Винятками будуть рідкісні випадки й тільки за окремим рішенням – зі 100% обсервацією під контролем санлікарів з наступним тестом ПЛР. Про це повідомив глава МВС Арсен Аваков у вівторок, 1 квітня, в Facebook.
За словами міністра, заради безпеки мільйонів країна піде на незручності для декількох тисяч.
"Картинка: ...Прибув рейс із Балі-Катару ..шум скандал, обурення зневажаються права.., невиправдане хамство деяких пасажирів, тупість деяких виконавців з деяких міністерств при облаштуванні обсервації.. нерви людей.. людину з високою температурою везуть в лікарню на аналіз.. жінка на 8-му місяці вагітності.. люди, які розбігаються з обсерваційного автобусу.. шкода людей, вони втомилися, прикордонників шкода – на них зганяється недолуга злість, поліцейські і нацгвардійці намагаються заспокоїти голосом розуму і поясненнями.. в готелі Козацький ідіоти-організатори прийому відключили опалення.. включаємо..Замовляю в прикордонній службі табличку - аналітику, до ночі отримую – і .. хочеться матюкатися... І ось чому: 13-го березня президент Зеленський звернувся до Українців повернутися в країну, у зв'язку з насуванням епідемії... а тут дивлюся - кожен третій повернувся вчора на цьому скандальному спеціально організованому рейсі ...відлетіли з країни на Балі.. 13, 14, 15 березня(!!!).. Тобто наплювали на попередження і прохання повернутися (не їхати). У світі вирує пандемія, а вони вирішили через півсвіту у відпустку злітати - погуляли, пляж, газ-квас, сходили в СПА, ресторани, побули кілька тижнів на курорті і ..зажадали їх повертати! Це – свинство, не по закону, не по суду - по совісті", - написав міністр внутрішніх справ.
За його словами, така поведінка не є чесною по відношенню до мільйонів людей, які живуть в країні, оскільки більше 75% випадків зараження коронавірусом в Києві – у людей, що прилетіли на літаках.
Крім того, у всіх, хто знаходиться зараз на обсервації в Київських готелях, завтра і післязавтра - за рішенням головного санітарного лікаря візьмуть матеріали на ПЛР-тест. Якщо ураження вірусом не буде виявлено, поліція розвезе кожного по домівках під жорстке зобов'язання з жорсткою домашньою ізоляцією і контролем з боку поліції і санлікарів.
"Не покора – санкції ст. 325 КПК", - написав міністр.
Зазначається, що ті, хто втекли з автобусів і ухилився від обсервації, вже отримали адміністративні протоколи або будуть піддані цій санкції (всі громадяни встановлені) – санкція: штраф до 17 000 гривень.
"Якщо у когось з пасажирів рейсу буде виявлений вірус - поліція прийме рішення про висунення звинувачень у відповідності зі ст. 325 – аж до арешту і утримання під вартою до 3-х років. Ніяких іграшок та жартів.. у нас вже загинуло від вірусу 17 осіб", - заявив Аваков.



Нагадаємо, за сприяння дипломатичних установ в Україну з-за кордону повернулися понад 144 тисячі українців. 
З початку карантину Міністерство інфраструктури разом з Міністерством закордонних справ повернуло в Україну 100 тисяч громадян. Ще близько 9 тисяч осіб, які заявили про бажання повернутися додому, залишаються за кордоном, в тому числі в Єгипті.
25 березня з Туреччини в Україну прилетіли 430 українців, які не змогли повернутися додому до закриття кордону.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



