І визначено алгоритм медичного сортування.

Міністерство охорони здоров'я України переглянуло алгоритми надання стаціонарного лікування пацієнтів, у яких підтверджений коронавірус або підозра на нього, повідомило відомство у Facebook у вівторок.
Згідно з повідомленням, стаціонарне лікування повинне обов'язково надаватися хворим в середньому і тяжкому стані, а також при ознаках пневмонії або дихальної недостатності; пацієнтам, незалежно від тяжкості стану, які належать до групи ризику розвитку ускладнень (з тяжким перебігом артеріальної гіпертензії, декомпенсованим цукровим діабетом, з імуносупресивними станами, тяжкою хронічною патологією дихальної та серцево-судинної систем, нирковою недостатністю, аутоімунними захворюваннями, тяжкими алергічними хворобами, цереброваскулярними захворюваннями в стадії декомпенсації, онкологічними захворюваннями).
Крім того, визначено алгоритм медичного сортування: по тяжкості захворювання, необхідності починати заходи медичної допомоги та наявністю ВОРС (важкого гострого респіраторного синдрому), пов'язаного з коронавусом.
Всім пацієнтам з коронавірусом, що перебувають в стаціонарі, проводять профілактику загальних ускладнень.
Крім цього, вагітні жінки з підозрою на COVID-19 повинні бути госпіталізовані в спеціалізований стаціонар, вся терапія повинна проводитися з урахуванням стандартів ведення вагітності.


У МОЗ зазначили, що всі алгоритми ґрунтуються на рекомендаціях Всесвітньої організації охорони здоров'я, оновлених після поширення хвороби за межі Китаю, і є адаптованими до потреб системи охорони здоров'я України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



