Кузьменко залишиться під вартою ще два місяці.

Печерський районний суд міста Києва продовжив запобіжний захід підозрюваній у справі про вбивство журналіста Павла Шеремета Юлії Кузьменко. Про це повідомляє Громадське.
Кузьменко залишиться під вартою ще два місяці - до 30 травня. Засідання відбулося лише за участю сторін через карантин.
Захист просив обрати альтернативний запобіжний захід підзахисній. Адвокат вважає, що підозра необгрунтована, а ризики недоведені, зокрема ризик втечі, адже зараз кордони контролюються посилено.
Захист підозрюваної стверджує, що Юлія Кузьменко спілкувалася з іншим підозрюваним Андрієм Антоненком тільки з питань ДТП та волонтерства.
Підозрювана просила звільнити її з-під варти, адже зараз у зв'язку з карантином її допомога потрібна синові і мамі.
"Я хочу продовжити роботу лікарем", - додала Кузьменко.


Раніше повідомлялося про те, що Офіс генпрокурора продовжив терміни досудового розслідування справи про вбивство журналіста Павла Шеремета на два місяці.
Нагадаємо, 12 грудня 2019 року керівництво поліції повідомило про те, що у вбивстві Шеремета підозрюють дитячого кардіохірурга і волонтера Юлію Кузьменко, рок-музиканта і бійця СЗГ Андрія Антоненка і військового медика Яну Дугарь. У справі також фігурують подружжя-добровольці Владислав та Інна Грищенки.
Печерський суд відправив Дугарь під домашній арешт а Антоненка і Кузьменко взяв під варту без права внесення застави.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



