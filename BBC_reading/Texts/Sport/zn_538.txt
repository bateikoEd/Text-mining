Випробувальники перевіряють основні тактико-технічні характеристики танка.

На полігоні "Десна" в Чернігівській області тривають випробування модернізованого танка Т-72, що призначається для Збройних сил України. Бригада фахівців-випробувальників Державного науково-дослідного інституту випробувань та сертифікації озброєння і військової техніки здійснюють перевірку основних тактико-технічних характеристик танка. Випробування відбуваються в умовах, наближених до реальних умов експлуатації танка, повідомило Міністерство оборони України в неділю, 5 квітня.
Повідомляється, що на дослідному зразку для використання високоточної зброї встановлено прилад нічного бачення з електронно-оптичними перетворювачами і нічний приціл з можливістю використання керованої ракети.
Крім того, модернізований Т-72 оснащений сучасною цифровою радіостанцією і супутниковою навігаційною системою. Це дозволить більш ефективно використовувати озброєння танка в бою.
На Т-72 встановлений потужішний двигун, що обумовлено збільшенням маси танка. Замінені елементи ходової частини і додана система відеопаркування для спрощення маневрування.
Також на модернізованій машині вдосконалено система динамічного захисту та оновлено протипожежне обладнання.
Програма випробувань включає бойові стрільби для оцінки ефективності озброєнь, якими оснащений дослідний зразок.


На початку 2020 року Міністерству оборони було передано 31 танк Т-72АМТ, модернізацією яких займався Київський бронетанковий завод. Т-72 цієї модифікації обладнано приладом нічного бачення з електронно-оптичними перетворювачами третього покоління, нічним прицілом 1К13 з можливістю ведення вогню керованою ракетою "Комбат", двигуном В-84-1 замість В-46, комплексом динамічного захисту, аналогічному експортному варіанту Т-72UA, радіостанцією Aselsan, навігаційноїю системою СН-3003 "Базальт"; колесами з гусеницями і відкидними щитками, аналогічними тим, що встановлюються на Т-80.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



