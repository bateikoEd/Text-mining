Легендарний баскетболіст загинув у січні.

Ексбаскетболіст "Лос-Анджелес Лейкерс" Кобі Браянт посмертно включений в Зал слави баскетболу.
Також в список нових членів Залу слави імені Джеймса Нейсміта у 2020 році увійшли Кевін Гарнетт і Тім Данкан.
Нагадаємо, Кобі Браянт розбився на власному вертольоті 26 січня. В авіакатастрофі також загинули ще вісім осіб, серед яких була 13-річна дочка легендарного баскетболіста.
Попередній звіт Національного управління безпеки на транспорті зазначив, що жодних ознак відмови двигуна, що сприяють аварії, не було, що підтверджує теорію про те, що причиною катастрофи стала дезорієнтація пілота в умовах сильного туману.
Браянт завершив кар'єру у 2016 році. Він 18 разів брав участь у "Матчі всіх зірок" НБА, п'ять разів ставав чемпіоном НБА і двічі - MVP фінальної серії. Протягом всієї кар'єри, з 1996 по 2016 рік, він виступав за "Лейкерс".


Раніше повідомлялося про те, що на церемонії вручення премії "Оскар" вшанували пам'ять Кобі Браянта.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



