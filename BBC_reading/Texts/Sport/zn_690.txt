Новостворена платформа також матиме й блок з подолання соціальних та економічних наслідків, зокрема продовження освітнього процесу.

Під егідою ЮНЕСКО Україна зможе долучитися до відкритої платформи з обміну досвідом, зокрема науковою інформацією, з боротьби та подолання наслідків пандемії COVID-19. Про це повідомив перший заступник Міністра освіти і науки Юрій Полюхович, який взяв участь у віртуальному міністерському діалозі щодо COVID-19 та відкритої науки у понеділок, 30 березня.
"Сьогодні під егідою ЮНЕСКО відбувся старт загальносвітового діалогу з проблематики COVID-19 з точки зору науки. Йдеться про об'єднання зусиль вчених усіх країн для подолання пандемії коронавірусу та її наслідків на принципах відкритої науки", – сказав Полюхович, зазначивши, що буде створена єдина платформа, де триватиме відкритий обмін науковими даними, ініціативами та інноваціями у сфері індивідуального захисту, лікування, моніторингу та прогнозування поширення вірусу.
Відомо, що новостворена платформа матиме й блок з подолання соціальних та економічних наслідків, зокрема продовження освітнього процесу.
"Прийняття політичних рішень для подолання пандемії коронавірусу неможливе без врахування професійної експертної думки наукової спільноти. Про це сьогодні було особливо наголошено на високому міжнародному рівні. Інвестиції в науку необхідні навіть в умовах економічної кризи. Це був сигнал для урядів усіх країн, і я робитиму все можливе, щоб його почули в Україні", – повідомив Полюхович.


Нагадаємо, станом на вечір понеділка, 30 березня, в Україні зафіксовано 548 випадків інфікування коронавірусом. Всього в Україні зафіксовано 13 летальних випадків від COVID-19. Вісім осіб вже одужали - повторне лабораторне дослідження не виявило вірусу в їх організмі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



