Станеться це вже у наступному сезоні.

Українець Андрій Лунін з великою часткою ймовірності стане другим воротарем мадридського "Реала" в наступному сезоні, повідомляє Marca.
За інформацією ЗМІ, нинішній наступник першого номера Тібо Куртуа, Альфонс Ареоля покине клуб після закінчення орендної угоди в червні.
Нагадаємо, що зараз Лунін виступає на правах оренди за іспанський "Ов'єдо", до якого приєднався в січні. Лунін у нинішньому сезоні провів 9 матчів за новий клуб, пропустивши 10 голів.
Першу частину сезону голкіпер провів в оренді в "Вальядоліді", за який провів всього два матчі в Кубку Іспанії. "Реал" і "Вальядолід" домовилися про дострокове розірвання оренди українця.
У минулому сезоні голкіпер збірної України виступав на правах оренди за "Леганес", зігравши в семи матчах у всіх турнірах.


Раніше повідомлялося про те, що "Реал" остаточно визначився з майбутнім українця Луніна у команді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



