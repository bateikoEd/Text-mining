Тете може залишити донецький клуб.

Агент півзахисника "Шахтаря" Тете Пабло Буено підтвердив, що його клієнт потрапив у сферу інтересів двох клубів англійської Прем'єр-ліги.
Про це повідомив журналіст Рафаель Пфайффер в "твіттері" з посиланням на слова агента.
Раніше стало відомо, що "Ньюкасл" і "Лестер" вже зв'язалися з донецьким клубом і запросили інформацію про трансферну вартість 20-річного бразильця.
У нинішньому сезоні бразилець провів 26 поєдинків, забив 5 голів і віддав 4 передачі за "гірників".
Тransfermarkt оцінює Тете в 15,5 млн євро. Його контракт з "Шахтарем" розрахований до кінця 2023 року.
Чемпіонат України знаходиться на паузі через пандемію коронавірусу. Майже всі європейські турніри були зупинені на невизначений термін.


Раніше сам Тете заявив про те, що хотів би перейти в один з клубів англійської Прем'єр-ліги.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



