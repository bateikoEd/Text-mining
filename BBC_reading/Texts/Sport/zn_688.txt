Статистичні дані оновлюватимуться щоденно.

Рада національної безпеки і оборони  у вівторок, 31березня, презентувала онлайн-карту для відстеження поширення коронавірусу Covid-19 в Україні і світі.
"На карті щодня оновлюються статистичні дані щодо лабораторно підтверджених випадків захворювання; кількості хворих; кількості тих, хто одужав; кількості померлих; кількості підозр стосовно ймовірного інфікування в Україні", - повідомляє пресцентр РНБО.
Крім цього, на карті можна відстежувати інформацію щодо ситуації із коронавірусною інфекцією у світі: лабораторно підтверджені випадки; кількість хворих, видужалих та померлих тощо.
Карту створено Головним ситуаційним центром Апарату РНБО України, вона доступна за посиланням: https://covid19.rnbo.gov.ua/


Нагадаємо, 29 березня набув чинності оновлений стандарт лікування та профілактики коронавірусу в Україні. Він, зокрема, передбачає ушпиталення хворих із важким та середньоважким перебігом вірусної інфекції, "легкі" пацієнти лікуватимуться амбулаторно.
В Україні офіційно підтверджено майже 550 випадків захворювання на Covid-19, з них 13 летальних, восьмеро людей одужали. 24 березня по всій країні запровадили режим надзвичайної ситуації , який діятиме до 24 квітня, - і продовжили карантин, введений 12 березня.
Відстежувати ситуацію з поширенням коронавірусу в країні можна за допомогою спеціального онлайн-сервісу, отримувати інструкції про способи боротьби з вірусною інфекцією – через SMS-сповіщення від МОЗ. Редакція ZN.UA також підготувала пам'ятку, куди телефонувати і до кого звертатися по допомогу під час карантину.
Про те, чи достатні для боротьби з поширенням коронавірусу нинішні заходи, прийняті урядом України, і що може бути зроблено, читайте в статті експерта Віктора Рибчука "Щоб не впасти на коліна" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



