Зараження спростували тільки в Миколаївській області.

Станом на 10 ранку 29 березня в Україні зафіксовано 318 випадків коронавірусної хвороби. За минулу добу зареєстровано 109 випадків. Про це повідомив головний санітарний лікар Віктор Ляшко на брифінгу у неділю, 29 березня.
"В нас вже з'явились перші випадки в Кіровоградській області – перших чотири. Тому, по факту, немає жодної області, в якій би не було зареєстровано випадків корона вірусної хвороби", - сказав Віктор Ляшко.
Водночас, Ляшко уточнив, що в Миколаївській області заражень немає. У минулому звіті МОЗ подало інформацію про перше зараження в цій області, але повторне проведення тестів не підтвердило наявність коронавірусу.
Найбільше випадків за минулу добу зареєстровано у Черкаській області. – 43. З початку епідемії найбільше випадків зараження зареєстровано у столиці – 82, а також в Тернопільській області – 57 випадків.
В Україні наразі 9 летальних випадків зараження корона вірусною інфекцією, останній випадок зареєстровано вчора – на Рівненщині померла жінка.
Серед тих, хто заразився коронавірусом в Україні, п'ять осіб вже одужало.
"Найбільше захворіли люди від 31 до 40 років, це 22% від усіх захворівших. Найбільша вікова група, якщо взяти по загальному розподілу, це 65% серед усіх інфікованих - становлять люди від 31 до 60 років", - сказав Ляшко.



Нагадаємо, увечері 28 березня в реанімації Сарненської ЦРЛ померла одна з восьми хворих COVID-19 мешканок села Тинне, 58-річна жінка. За словами лікарів, вона довго займалася самолікуванням і занадто пізно звернулася до фахівців. Рятувальники Рівненської здійснюють санітарну обробку техніки на в'їзді у село Тинне. Для локалізації коронавіруса в Сарнах будуть введені більш жорсткі карантинні заходи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



