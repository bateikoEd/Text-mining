Міська влада затвердила новий перелік заходів, які почнуть діяти з 6 квітня.

В столиці будуть діяти нові протиепідемічні обмеження. Відповідні зміни зафіксовані у розпорядженні керівника робіт з ліквідації наслідків надзвичайної ситуації.
Міська влада затвердила новий перелік заходів, спрямованих на запобігання поширення гострої коронавірусної хвороби COVID-19.
Так, новою редакцією розпорядження встановлені особливі умови в'їзду та виїзду з міста для громадян і транспортних засобів, затверджені вимоги до якості реалізації продуктів харчування і продовольчої торгівлі, в тому числі в магазинах на автозаправках, і введені обмежувальні заходи для населення.
Крім того, розпорядженням встановлено особливий порядок проведення профілактичних і протиепідемічних заходів для навчальних закладів та гуртожитків навчальних закладів, для транспортних підприємств, для підприємств торгівлі господарськими товарами (засобами гігієни) - незалежно від їх підпорядкування і форми власності. А також для працівників підприємств з обслуговування житлового фонду, підприємств, установ і організацій, для яких неможливо перейти на дистанційний режим роботи, для тимчасових споруд (малих архітектурних форм), в яких здійснюється торгівля продовольчими та/або непродовольчими без приготування та/або споживання їжі та напоїв.



Раніше повідомлялося про те, що з 6 квітня українцям заборонять збиратися більше двох, гуляти в парках і зонах відпочинку, виходити на вулицю без маски.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



