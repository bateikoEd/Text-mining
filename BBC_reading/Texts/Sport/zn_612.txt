Сьогодні у базі для перевірки налічується вже 37 тис. людей.

У Києві функціонує Моніторинговий центр контролю за дотриманням самоізоляції хворими в легкій формі та людей, які повернулися з країн, де зафіксовані випадки COVID-19. Про це розповів радник Київського міського голови, секретар Штабу з ліквідації наслідків надзвичайної ситуації Володимир Бондаренко.
"Телефоном спочатку виявляються контактери осіб, які мають коронавірусну хворобу. Цих контактерів попереджають про необхідність самоізоляції. Щодо інших осіб, окрім попередження про необхідність самоізоляції, також визначається, наскільки їм потрібна чи не потрібна допомога", – роз'яснив Бондаренко.
Чиновник заявив, що сьогодні у базі для перевірки налічується вже 37 тис. людей. Контроль за ними можна буде здійснювати кількома шляхами.
"Перший шлях – телефонний контакт. Але людина має розуміти, що окрім телефонного дзвінка, до неї можуть приїхати додому та перевірити, наскільки вона дотримується режиму самоізоляції. До людини можуть приїхати як представники Національної поліції, так і представники, наприклад, житлово-експлуатаційних організацій, або лікарі первинної ланки", – пояснив Бондаренко.

Відомо, що за порушення режиму самоізоляції та обсервації передбачено штрафування. Нижня межа санкцій – 17 тис. гривень. На сьогодні у столиці було виписано вже 62 штрафних протоколи.


Нагадаємо, що у Сумах на 17 тис. гривень оштрафували чоловіка, який прийшов у продуктовий магазин без маски, порушивши цим правила карантину. 
Під час судового засідання чоловік не заперечував відсутність маски. Згодом він оплатив ще й судовий збір, який становить 420 грн. 40 коп.
Зазначено, що відповідне рішення суду можна буде оскаржили протягом 10 наступних днів.
Раніше повідомлялося, що абсолютна більшість українців, у яких виявили коронавірус SARS-CoV-2, молодші 60 років. Майже дві третини з них входять до віково групи від 30 до 60. Вік більшості з них (13,2%) від 60 до 70 років. 2,7% старше 70. Старше 80 і 90 років – 0,4% і 0,2% відповідно.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



