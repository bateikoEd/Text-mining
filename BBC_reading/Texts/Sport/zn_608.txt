Після смерті батьків опікунство над дитиною можуть оформити  родичі або близькі друзі.

Експертка щодо захисту прав дитини Людмила Волинець пояснила алгоритм дій для батьків, у яких є діти, у разі захворювання чи смерті від COVID-19.
За її словами, у разі смерті батьків, право опіки над дитиною отримують близькі родичі або друзі сім'ї. У разі смерті особи, яка виховувала дитину, інформація про дитину, що залишилась без батьків, передається або родичам, або за місцем проживання ( що відзначається у карточці медичній), а саме міськвиконком, райдержадміністрацію або сільраду. Ці структури, як органи опіки та піклування, мають організувати всі процедури стосовно дорослоі особи і вирішувати питання щодо подальшого влаштування дитини.
"Якщо у дитини є родичі або знайомі і вони згодні взяти дитину до себе, Служба у справах дітей може оформити тимчасове влаштування дитини до родичів або знайомих дитини. Як тільки будуть оформлені всі документи про відсутність батьків, а родичі підготовлять документи як бажаючі оформити опіку, таке рішення буде оформлене органом опіки та піклування. Якщо дитина тимчасово влаштована до знайомих, а не родичів, то знайомі, для оформлення опіки, мають пройти ще курси підготовки до виховання і через це оформлення може затягнутися на пару місяців, але дитина все одно буде в цій сім‘і, а не в інтернаті, бо ж вона тимчасово влаштована", - пояснює Людмила Волинець.
Волинець радить батькам, які ще не зареєстрували свого батьківства, завчасно звернутися до відділу реєстрації актів громадянського стану (РАГСу) і на підставі лише визнання мамою факту батьківства, зареєструватися батьком дитини.
"Якщо дитина зареєстрована як дитина, у якоі замість батька записана придумана людина, але мама з дитиною проживає з мужчиною, який не є батьком та готовий зареєструватися батьком дитини, це також можна зробити у РАГСІ лише на підставі заяви цього мужчини і згоди матері дитини".
Крім того, батькові, який не проживає з мамою дитини, але хоче взяти її на виховання, достатньо надати свідоцтво про народження дитини та свій паспорт, щоб підтвердити батьківство.
При цьому експертка наголошує, що навіть завірений у нотаріуса документ- доручення про передачу дитини на виховання якійсь конкретній людині, у випадку біди з батьками, такий документ законом визначено нікчемним.
"Ми всі маємо родичів, друзів, просто надійних людей поруч. Якщо вже ви не можете позбавитись страху через пандемію, визначіть для себе тих людей, яким ви довірили б виховання вашоі дитини за умови фінансової підтримки від держави. Переговоріть з цими людьми про ваші страхи і надію на них. По-перше, отримаєте підтримку, по-друге, отримаєте впевненість на майбутнє. Якщо у дитини є другий з батьків ( мама або тато), то у разі біди з одним, дитину буде виховувати інший, той хто раніше проживав окремо", - зазначає Волинець.
Вона також нагадує про те, що за Конституцією і Законами України, всі діти-сироти утримуються Державою. Кожна дитина, батьки якої померли і це підтверджено документально, отримують щомісячно від держави 2-2,5 прожиткових мінімуми на найнеобхідніші потреби (зараз це 4-5 тисяч на місяць).
Згідно з опитуванням, 53% батьків згодні на усиновлення дитини у разі своєїх смерті близькими родичами, 17% не проти оформлення опіки над дітьми блиькими родичами, при цьому лише 7% відзначили можливість влаштування дитини в інтернатни заклад.


Раніше ZN.UA повідомляло про те, що за час карантину у сім'ях збільшиться кількість випадків насильства, та що робити у таких ситуаціях.
Детальніше про захист прав дитини в Україні в умовах пандемії читайте в статті Алли Котляр "Їхати не на чому, бігти — нікому".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



