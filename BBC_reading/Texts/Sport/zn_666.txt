Більшість людей з лабораторно підтвердженим діагнозом входять до вікової групи від 30 до 60 років.

Абсолютна більшість українців, у яких виявили коронавірус SARS-CoV-2, молодше 60 років. Майже дві третини з них входять до віково групи від 30 до 60. Центр громадського здоров'я оприлюднив офіційні дані про віковий розподіл діагнозів 31 березня.
Згідно з даними на вівторок, 17,5% хворих булими старше 60 років. Вони входять до групи ризику за віком. Вік більшості з них (13,2%) від 60 до 70 років. 2,7% старше 70. Старше 80 і 90 років – 0,4% і 0,2% відповідно.
З урахуванням того, що на момент підбиттяя цих підсумків в Україні було зафіксовано 549 випадків інфікування, то йдеться про одного хворого старше 90 років і двох – старше 80.
Майже дві третини інфікованих – 63,5% – входять до вікової групи від 30 до 60 років.
Кожен п'ятий – молодше 30 років. 5,1% хворих, або 28 людей, – це діти молодше 10 років.


Зазначимо, що до вечора кількість поставлених діагнозів збільшилася до 645. До офіційноъ статистики включено 17 смертей і 10 випадків одужання від COVID-19.


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня Кабмін за ініціативою президента Зеленського посилив їх: уряд ввів заборону на роботу метро, міжміські пасажирські перевезення та масові заходи за участю більше 10 осіб.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



