Кожен клас закріплений за конкретними каналами.

Через карантинні заходи, введені у зв'язку з пандемією коронавірусу, учнів було переведено на дистанційне навчання. 6 квітня стартує проект "Всеукраїнська школа онлайн", в рамках якого в ефірах українських телеканалів будуть викладатися 11 шкільних дисциплін.  Про це повідомив президент Володимир Зеленський.
"Завдання держави – забезпечити кожній дитині вільний доступ до знань. З цією метою у понеділок, 6 квітня, стартує проєкт "Всеукраїнська школа онлайн"", - сказав глава держави.

За словами президента, викладати будуть 40 вчителів з Києва. Тому щоранку о 10:00 з понеділка до п'ятниці уроки транслюватимуть українські телеканали:
• 5-й клас – ПлюсПлюс та "112 Україна";
• 6-й клас – ZOOM та NewsOne;
• 7-й клас – ZIK;
• 8-й клас – Індиго та УНІАН;
• 9-й клас – Рада та UA: Культура;
• 10-й клас – UA: Перший;
• 11-й клас – М1.
Відомо, що уроки можна буде переглядати згодом на офіційних сторінках МОН у Facebook та YouTube.
"Прохання до батьків: стежте за розкладом уроків, заохочуйте дітей до перегляду та долучайтеся до пізнавального контенту всією родиною! Залишаємось вдома! Вчимося вдома!" - додав президент.


Раніше повідомлялося, що випускні іспити в 4 та 9 класах буде скасовано разом з екзаменаційним балом, а навчальний рік завершиться 1 липня.
Навчальний рік для учнів 11 класів буде залежати від того, коли буде проведено ЗНО. Воно, як і пробний його етап, відбудеться в будь-якому випадку.
Зазначається, якщо пробне тестування відбудеться у травні, то основна сесія - після 20 червня. Але остаточне рішення буде залежати від того, коли закінчиться карантин. У середині квітня для випускників опублікують ознайомче відео про проведення ЗНО.
Відомо, що буде відтерміновано й вступну кампанію, вона може завершитися в середині жовтня. МОН підготує відповідні зміни в закон.
Нагадаємо, Україна не може скасувати випускні, і відповідно, вступні іспити, як це вирішили зробити у Британії через поширення коронавірусу Covid-19, адже британська система модель освіти з її Key Level абсолютно відрізняється від української, повідомила ZN.UA заступниця директора Українського центра оцінювання якості освіти Тетяна Вакуленко. Вона зазначила, що якщо дозволити вступ лише за шкільним атестатом, то до вишів вступлять не ті абітурієнти, які краще підготовані.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



