Поєдинок не відбудеться в травні через коронавірус.

Український боксер Олександр Усик (17-0, 13 КО) підтвердив інформацію про те, що його бій з Дереком Чісорою (32-9, 23 КО) перенесли на липень через пандемію коронавіруса.
"Поєдинок перенесено на липень, але дати поки немає. Ми продовжуємо тренуватися і готуватися. Триває карантин, але так буває. Не впадаємо у відчай, продовжуємо працювати", — розповів боксер під час прямого ефіру в Instagram.
Нагадаємо, бій Усика проти Чісори був запланований на 23 травня на арені O2 в Лондоні.
Усик дебютував у суперважкій вазі в жовтні минулого року, перемігши 38-річного американського боксера Чазза Візерспуна (38-4, 29 КО). Поєдинок відбувся в Чикаго на Wintrust Arena і завершився достроковою перемогою українця - Візерспун не став продовжувати бій після сьомого раунду.


Раніше повідомлялося про те, що Усик і Чісора провели першу "дуель поглядів".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



