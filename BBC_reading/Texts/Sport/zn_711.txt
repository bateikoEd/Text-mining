Українці заявляють, що їх не попереджали про обов'язкову обсервацію перед вилітом.

Українські туристи, які прилетіли з Балі чартерним рейсом PQ398, заявляють, що їх не попереджали про обов'язкову двотижневу обсервацію в Україні. Тепер їм пропонують платну обсервацію у двох готелях "за 380 євро", пише "Українська правда".
Пасажир рейсу з Балі Тарас Гончаренко заявив, що чартер вони оплатили самостійно. При покупці квитків ніхто не розповів про те, що вони будуть на обсервації. За словами чоловіка, наразі в літаку залишилося 130 осіб зі 180-ти. На борту є діти і люди похилого віку. У них немає з собою води та харчів, а одяг і багаж – на злітній смузі.
Українців не випускають з літака, поки вони не підпишуть документ про те, що все повідомлені про причини і характер обсервації, про наслідки недотримання режиму. Але ніхто не пояснює умови, під якими їх просять підписатися.


"Заборонили знімати будь-які відео з літака. Адвоката до них не пускають (бо це карантинна зона... Конституція не працює під час карантину?). Туалети перестали працювати, їх закрили. Води немає – закінчилася. Проблема в комунікації. Людям можна усе пояснити. А не кинути на амбразуру командира і бортпровідника", - заявляє адвокат Масі Найєм, який представляє Тараса Гончаренка, у своєму дописі в Facebook.
Туристам пропонують пройти платну обсервацію у київських готелях, хоча можна пройти її і безкоштовно в готелі "Козацький" у центрі Києва.
Пасажири заявили, що вони готові пройти обстеження за свої гроші, щоб довести, що вони не заражені коронавірусом.

Раніше, пасажири, які прилетіли з Дохи, заявили, що рішення Кабміну про обсервацію було ухвалено, коли їхній літак уже був у небі. в обох рейсах всі були від початку згодні на двотижневу самоізоляцію та на аналізи прямо в аеропорту, але ніхто не знав обсервацію в готелях.



Український уряд ввів карантинний режим, закрив усі аеропорти, окрім "Борисполя" та припинив випускати з країни громадян, які їдуть за кордон як туристи на позачерговому засіданні у понеділок, 23 березня. Заборона набрала чинності у вівторок, 24 березня, і поширювалась лише на пасажирські перевезення.
З початку карантину Міністерство інфраструктури разом з Міністерством закордонних справ повернуло в Україну 100 тисяч громадян. Ще близько 9 тисяч осіб, які заявили про бажання повернутися додому, залишаються за кордоном.
25 березня з Туреччини в Україну прилетіли 430 українців, які не змогли повернутися додому до закриття кордону.
В Єгипті ще залишаються українські туристи. Їх Міністерство закордонних справ обіцяє повернути на батьківщину найближчим часом. 24 березня їх було понад 30 тисяч. Наразі цифра набагато менша.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



