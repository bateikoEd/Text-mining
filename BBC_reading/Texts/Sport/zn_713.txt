Миколаївська ОДА назвала їх "тимчасовим пунктом прийому хворих".

Миколаївська обласна державна адміністрація виділила для прийому хворих на коронавірус палатки. Їх встановили на просто на території чотирьох лікарень міста. Про це повідомляє прес-служба Миколаївської ОДА.
"Сьогодні на території закладів охорони здоров'я першої хвилі для госпіталізації пацієнтів з коронавірусною хворобою COVID-19 облаштовано тимчасові пункти прийому для сортування потоку хворих на випадок масового надходження пацієнтів", - йдеться в повідомленні ОДА.
Зокрема намети встановлено на території КНП Миколаївської міської ради "Міська лікарня №1", КНП "Первомайська центральна міська багатопрофільна лікарня" Первомайської міської ради, КНП "Миколаївський обласний центр лікування інфекційних хвороб" Миколаївської обласної ради та КНП Миколаївської міської ради "Пологовий будинок №1".
Як зазначає Миколаївська ОДА, роботи проведені відповідно до розпорядження головного санітарного лікаря Віктора Ляшка.



Раніше заступник Міністра охорони здоров'я і головний санлікар України Віктор Ляшко повідомив про те, що штаб з ліквідації наслідків медико-біологічної надзвичайної ситуації має намір переглянути карантинні заходи. За словами Ляшка, підходи до карантинних заходів будуть переглянуті, оскільки мобільність населення від 18 до 50 років дуже велика. Штаб вже віддав доручення створити при центральних районних лікарнях мобільні бригади.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



