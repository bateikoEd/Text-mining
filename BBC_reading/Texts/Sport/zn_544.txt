Таку можливість розглядають, якщо епідемія погіршиться.

Міський голова Києва Віталій Кличко заявив, що якщо ситуація з епідемією коронавірусної хвороби COVID-19 погіршиться, у столиці можуть заборонити рух навіть приватних машин. Про це він заявив у ефірі телеканалу Zik.
"У випадку, якщо у нас буде розповсюджуватися ця хвороба достатньо сильно, якщо ми побачимо кратне збільшення, для того, щоб не було інфекційного вибуху, де можуть бути інфіковані тисячі чи десятки тисяч людей, ми однозначно будемо приймати більш жорсткі правила, і можемо припинити взагалі пересування вулицями нашого міста для приватного транспорту", - сказав Віталії Кличко.
Міський голова столиці також зазначив, що влада має прораховувати найгірші сценарії розвитку ситуації, як це зараз відбувається у США, Італії та Іспанії та не робити ті помилки, які були зроблені іншими містами чи муніципалітетами.
Він також додав, що за протоколом Всесвітньої організації охорони здоров'я,  яку отримала українська влада, для померлих від коронавірусу передбачена кремація, а не поховання.



Раніше Віталій Кличко заявив, що транспорт у столиці курсуватиме лише для тих, у кого є відповідний пропуск. Обмеження на проїзд не стосуватимуться екстрених служб, аптек та продовольчих товарів. Для цих працівників створили спеціальні маршрути.
Вже з понеділка, 6 квітня, у столиці будуть діяти нові протиепідемічні обмеження. Відповідні зміни зафіксовані у розпорядженні керівника робіт з ліквідації наслідків надзвичайної ситуації. Новою редакцією розпорядження встановлені особливі умови в'їзду та виїзду з міста для громадян і транспортних засобів, затверджені вимоги до якості реалізації продуктів харчування і продовольчої торгівлі, в тому числі в магазинах на автозаправках, і введені обмежувальні заходи для населення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



