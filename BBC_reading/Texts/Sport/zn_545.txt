Горить колектор з електричними кабелями, тривають роботи зі знеструмлення й ліквідації пожежі.

У центрі Києва, на Хрещатику, горить підземний колектор з електричними кабелями різної напруги, повідомляє Державна служба з надзвичайних ситуацій.
Пожежа спалахнула близько 1:47 ночі у неділю, 5 квітня. Через високу напругу вогнеборці не одразу змогли приступити до роботи, аби знеструмити колектор, викликали фахівців ДТЕК "Київські електромережі" та КП "Київміськсвітло".
Чергові "Київміськсвітла" і ПАТ "Київенерго" поступово видають дозволи на ліквідацію пожежі на ділянках напругою кабелів 220 В, 380 В, 10 кВ та 35 кВ. О 5:14, рятувальники отримали перший допуск.
Зараз роботи з поступового знеструмлення колектору й ліквідації пожежі тривають. О 8:40 займання вдалося локалізувати.
У гасінні пожежі беруть участь десять одиниць пожежної техніки та близько 40 вогнеборців.




Нагадаємо, наприкінці січня Кабінет міністрів посилив відповідальність за порушення вимог пожежної і техногенної безпеки. Також підвищено штраф за завідомо неправдивий виклик поліції, "швидкої" або аварійних служб.
Водночас штраф за завідомо неправдивий виклик – значно вищий. Відповідно, виходить, що піддавати людей потенційній небезпеці не так страшно, як якщо хтось марно викличе служби порятунку. До того ж, введення кримінальної відповідальності за порушення вимог техногенної безпеки, що призвели до аварії або іншої пригоди з важкими наслідками – заходи на випадок, коли непоправне вже сталося. Однак після трагічних подій завжди з'являються розмови про необхідність профілактики або превенції.
Докладніше про ситуацію з пожежною безпекою в Україні читайте в матеріалі Ніни Перстньової "Роззирнися у своєму місті, перехожий" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



