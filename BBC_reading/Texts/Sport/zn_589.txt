Відповідний вирок суду набув чинності 2 квітня.

Рівненський міський суд засудив до 12 років позбавлення волі агента ФСБ РФ Олега Смородінова, затриманого контррозвідкою Служби безпеки України. Колишнього співробітника МВС України визнали винним у вчиненні державної зради. Про це провідомила пресслужба СБУ в п'ятницю, 3 квітня.
Агент російського ФСБ засуджений згідно з ч. 1 ст. 111 (державна зрада) Кримінального кодексу України.
"Контррозвідники СБУ встановили, що раніше двічі судимий етнічний росіянин Смородінов у січні-лютому 2016 року був завербований співробітником ФСБ РФ Максимом Живилом. Представник спецслужби країни-агресора поставив агенту завдання щодо встановлення місць проживання і роботи окремих військовослужбовців ЗС України із числа учасників АТО/ООС та учасників російсько-грузинського конфлікту в 2008 році", - йдеться в повідомленні.
Зазначається, що зібрані розвіддані Смородінов викладав в окремих звітах, які передавав куратору на оптичних дисках на території РФ.
Крім того, задокументовано, що у липні 2016 року Смородінов отримав завдання виїхати до України та вбити колишнього військового, працівника Рівненського слідчого ізолятора. За виконання співробітник ФСБ обіцяв влаштувати його на роботу в поліцію в тимчасово анексованому Криму.
"16 вересня того ж року злодій виконав завдання - вбив майора Івана Мамчура у під'їзді його будинку. У ході спецоперації контррозвідники української спецслужби затримали агента ФСБ РФ 17 листопада 2016 року під час перетину російсько-українського кордону", - повідомили правоохоронці. 


Раніше Служба безпеки України викрила на незаконній передачі таємних документів високопосадовця одного із міністерств України. У межах кримінального провадження правоохоронці встановили, що високопосадовець, державний службовець категорії "А", скопіював та переслав електронною поштою, поки що невстановленим особам.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



