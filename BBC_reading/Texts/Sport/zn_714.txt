Втрат серед військовослужбовців ОС внаслідок ворожих обстрілів не було.

Упродовж минулої доби, 29 березня, бойовики в Донбасі 13 разів порушили режим припинення вогню, обстрілявши позиції українських бійців із заборонених Мінськими домовленостями мінометів калібрів 120 та 82 мм, гранатометів різних систем, великокаліберних кулеметів та стрілецької зброї.
У районі відповідальності оперативно-тактичного угруповання "Схід" обстрілів зазнали околиці Павлополя, Водяного, Богданівки, Березового, Старогнатівки, Тарамчука, Авдіївки та Шахти Бутівка.
"Військовослужбовці Об'єднаних сил вчасно реагували на ворожі збройні провокації та відкривали прицільний вогонь по позиціях противника", - йдеться в повідомленні ООС.
Зазначається, що в  районі відповідальності оперативно-тактичного угруповання "Північ" ворог два рази обстріляв позиції українських захисників. Крім того, окупанти здійснили обстріли поблизу Луганського та Гладосового.
Вчора, 29 березня, втрат серед військовослужбовців ОС внаслідок ворожих обстрілів не було.
З початком доби, 30 березня, бойовики обстріляли українські позиції із забороненого Мінськими домовленостями озброєння.
"У районі відповідальності оперативно-тактичного угруповання "Схід" поблизу Водяного було зафіксовано використання ворожого міномета калібру 82 мм. Військовослужбовці Об'єднаних сил вжили необхідних заходів для припинення вогневої провокації противника", - зазначили військові. 
Зазначається, що за поточну добу втрат та випадків захворювання на коронавірусну інфекцію серед особового складу ОС не зафіксовано.



Нагадаємо, з 23 по 29 березня підтверджені бойові втрати російсько-окупаційних формувань у зоні проведення операції Об'єднаних сил склали 30 осіб: п'ять бойовиків було знищено, 25 отримали поранення і травми.
Крім того, за даними української розвідки, російські окупанти втратили дві одиниці техніки: вантажний автомобіль "Урал" і бойову машину піхоти.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



