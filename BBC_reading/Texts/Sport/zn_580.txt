Відсутність методик викладання онлайн та мотивації учнів - стали сновними викликами дистанційного навчання.

Епідемія короновірусу стала краш-тестом не лише для медицини, а й для освіти. Школа у зв'язку з різким переходом на дистанційне навчання учнів зіштовхнулася з двома проблемами - відсутністю методик дистанційного навчання учнів та стимулу для учнів вчитися без примусу. Про це пише в своїй статті оглядач відділу освіти та науки ZN.UA Оксана Онищенко.
"Ми побачили, що школа не готова до викликів, відчули, наскільки відірвана від життя система підготовки і перепідготовки вчителів.  Це з одного боку. А з іншого - спостерігаємо, як в екстремальній ситуації мобілізувалися вчителі. У приватних школах — зразу, в державних — розкачувалися перші тижні карантину, а після канікул більшість перейшла на уроки онлайн", - пише автор.
За словами Онищенко, дистанційне навчання — це не просто уроки по Інтернету. Потрібно знати методики дистанційного навчання. Вчителі мають оволодіти інструментами, які допоможуть організувати клас, мотивувати учнів, налагодити фідбек. Проте, нині не все залежить від учителів.
"Наша система освіти побудована на примусі: діти навчаються не того, що цікаве, а того, що примушують. І коли у зв'язку з карантином батіг із рук школи випав, виявилося, що іншого стимулу вчитися немає", - пояснює автор.


Докладніше про те, як насправді відбувається дистанційне навчання  під час карантину читайте в статті Оксани Онищенко "Онлайн пшеницю жала" на сайті ZN.UA.
З іншими статтями оглядача відділу науки та освіти Оксани Онищенко можна ознайомитися на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



