Упродовж минулої доби в Україну без власного транспорту прибули понад три тисячі осіб.

Упродовж 2 квітня, в Україну повернулися близько 7,2 тисяч громадян, з них три тисячі прийшли пішки. Про це повідомила Державна прикордонна служба. 
"Зранку в пунктах пропуску черг з подорожуючих власним транспортом та пішоходів немає. Упродовж минулої доби без власного транспорту в Україну прибули понад 3 тис. осіб. Для їх перевезення залучалися транспортні засоби, надані місцевою владою та ДСНС", - йдеться в повідомленні Держприкордонслужби.
Зазначається, що упродовж доби Україну залишили понад 4,7 тисяч осіб, у тому числі майже 2,2 тисячі іноземців.
"За добу прикордонники у взаємодії з представниками санітарно-карантинних підрозділів провели температурний скринінг та опитування про стан здоров'я більше 8,7 тисячі осіб, які прямували в Україну", - сказали в ДПСУ, зазначивши, що за результатами додаткової перевірки лікарями ознак захворювання на COVID-19 виявлено не було.
Також встановленим порядком оформлювалися інформативні згоди про самоізоляцію та надавались відповідні пам'ятки.


Раніше глава МВД Арсен Аваков заявив, що Міністерство внутрішніх справ не дасть більше згоди ні на один авіаційний чартер. Пасажирське авіасполучення буде закритим. Винятками будуть рідкісні випадки й тільки за окремим рішенням – зі 100% обсервацією під контролем санлікарів з наступним тестом ПЛР. 
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



