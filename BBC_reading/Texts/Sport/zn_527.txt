Без власного транспорту прибули майже 5,1 тисячі осіб.

Упродовж останньої доби в Україну повернулося більше дев'яти тисяч українців, без власного транспорту - майже 5,1 тисячі осіб. Для їх перевезення залучалися спеціальні транспортні засоби. Про це повідомила Державна прикордонна служба України в понеділок, 6 квітня.
Зазначається, що вранці в пунктах пропуску черг з подорожуючих власним транспортом та пішоходів немає.
Крім того, минулої доби Україну залишили 4,6 тисячі осіб, з них 1,4 тисячі іноземців.
"Учора прикордонники у взаємодії з представниками санітарно-карантинних підрозділів провели температурний скринінг та опитування про стан здоров'я майже 11 тис. осіб, які прямували в Україну. За результатами додаткової перевірки лікарями ознак захворювання на COVID-19 не виявлено", - резюмували в ДПСУ.


Раніше глава МВС Арсен Аваков заявив, що Міністерство внутрішніх справ не дасть більше згоди ні на один авіаційний чартер. Пасажирське авіасполучення буде закритим. Винятками будуть рідкісні випадки й тільки за окремим рішенням – зі 100% обсервацією під контролем санлікарів з наступним тестом ПЛР. 
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



