В рамках школи транслюватимуться уроки для учнів 5-11 класів.

Від сьогодні, 6 квітня, о 10:00 розпочне свою роботу "Всеукраїнська школа онлайн" для учнів 5-11 класів. У рамках онлайн-школи українські телеканали та YouTube-канал Міністерства освіти і науки  транслюватимуть уроки школярів. Навчання проходитиме щодня, з понеділка по п'ятницю, до кінця карантину. 
"Всеукраїнська школа онлайн" міститиме уроки 40 вчителів з Києва. Їх транслюватимуть такі канали:
• 5-й клас – ПлюсПлюс та "112 Україна";
• 6-й клас – ZOOM та NewsOne;
• 7-й клас – ZIK;
• 8-й клас – Індиго та УНІАН;
• 9-й клас – Рада та UA: Культура;
• 10-й клас – UA: Перший;
• 11-й клас – М1.


Нагадаємо, випускні іспити в 4 та 9 класах буде скасовано разом з екзаменаційним балом, а навчальний рік завершиться 1 липня.
Навчальний рік для учнів 11 класів буде залежати від того, коли буде проведено ЗНО. Воно, як і пробний його етап, відбудеться в будь-якому випадку.
Вступна кампанія також може бути відтермінована, вона може завершитися в середині жовтня. МОН підготує відповідні зміни в закон.
Нагадаємо, Україна не може скасувати випускні, і відповідно, вступні іспити, як це вирішили зробити у Британії через поширення коронавірусу Covid-19, адже британська система модель освіти з її Key Level абсолютно відрізняється від української, повідомила ZN.UA заступниця директора Українського центра оцінювання якості освіти Тетяна Вакуленко. Вона зазначила, що якщо дозволити вступ лише за шкільним атестатом, то до вишів вступлять не ті абітурієнти, які краще підготовані.
Про те, яким викликом може стати дистанційне навчання в Україні, читайте в статті Оксани Онищенко "Онлайн пшеницю жала" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



