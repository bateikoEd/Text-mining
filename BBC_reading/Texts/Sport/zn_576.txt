Основною пррблемою лишається незабезпеченість доступу до інтернету, а отже рівних умов для навчання всіх учасників процесу.

МОН не встигає за змінами у школі. Тому для організації ефективної системи дистанційного навчання потрібно зробити кілька кроків. Про це у своїй статті пише оглядач відділу освіти та науки ZN.UA Оксана Онищенко.
За словами автора, досі не кожна родина має доступ до інтернету, тому важливо забезпечити якісний швидкісний Інтернет, і не лише в кожній школі в місті та селі, а й у кожній домівці.
По-друге, МОН має вичленити найкращі досвіди організації дистанційного навчання (в нас у країні є дистанційні школи, які давно на ринку освітніх послуг) і спробувати виписати загальні правила гри під час карантинів.
По-третє, потрібно підтримати вчителів, зібрати для них в одному місці інструменти, методики і кращі ідеї.
По-четверте, місцева влада і кожен навчальний заклад мають визначитися, як вони будуть організовувати навчання в умовах карантину, які платформи й інструменти використовувати, які форми реалізовувати (крім дистанційної, є й інші). Чітко і конкретно.


Детальніше про те, як в умовах карантину відбувається освітній процес читайте в статті Оксани Онищенко "Онлайн пшеницю жала" на сайті ZN.UA.
Раніше повідомлялося про те, що в понеділок, 6 квітня, стартує "Всеукраїнська школа онлайн" для учнів 5-11 класів, в рамках якої  українські телеканали та YouTube-канал Міністерства освіти і науки за чітко визначеним розкладом  транслюватимуть уроки школярів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



