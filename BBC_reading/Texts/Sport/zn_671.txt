КНР у прискореному темпі нарощує виробництво протиепідемічних матеріалів.

Китай нарощує виробництво протиепідемічних засобів, щоб допомогти Україні й іншим державам у боротьбі з пандемією коронавірусу COVID-19, повідомив в коментарі "Українським новинам" посол Китаю в Україні Фань Сяньжун.
"На початку спалаху епідемії Китай зіткнувся з проблемою нестачі медикаментів і медичного персоналу. Тому ми з розумінням ставимося до складнощів, з якими зараз стикаються багато країн, і Китай готовий зробити свій внесок зусиль у цій глобальній боротьбі із запобігання епідемії", - сказав дипломат.
За його словами, зараз китайські підприємства в прискореному темпі відновлюють роботу та виробництво, аби наростити потужності та збільшити обсяги виробництва, щоб "якомога швидше виробити більше протиепідемічних матеріалів і допомогти іншим країнам і людям, які борються з вірусом".
Фань Сяньжун також дорікнув деяким країнам бездіяльністюта акцентував на важливості консолідації міжнародних зусиль у боротьбі з пандемією. Які саме країни "залишаються осторонь", посол не уточнив.
"Перед обличчям епідемії, активне й ефективне здійснення міжнародного співробітництва є найбільш нагальним завданням, що стоїть перед усіма країнами", - зазначив він.
За його словами, називати захворювання "китайським" або "вуханьским" вірусом ненауково й безвідповідально. Такий підхід призводить до "стигматизації" країни та її жителів: "Хоч він (коронавірус ) і був вперше виявлений в Китаї, він не обов'язково походить з Китаю".
Проти назви вірусів на честь тварин, країн і географічних назв також виступили Всесвітня організація охорони здоров'я та більшість лідерів країн-членів "Великої сімки" (G7).
"Лікування пацієнтів і зміцнення співробітництва – це те, що повинно робитися, а критика і звинувачення один одного – це те, чого треба уникати", - каже посол.


Нагадаємо, 30 березня Верховна Рада ухвалила закон про кримінальну відповідальність за вивезення з України протиепідемічних засобів, зокрема захисних масок.
Зволікання із забороною експорту та реекспорту захисних медичних засобів в Україні стало предметом розслідування Спеціалізованої антикорупційної прокуратури. Експрем'єр-міністр Олексій Гончарук, чий уряд звинувачують у "службовій недбалості", називає справу політично вмотивованою.
Докладніше про імітацію боротьби з коронавірусом в Україні читайте в матеріалах Олександра Лємєнова "Як коронавірус поставив на коліна ЗеКоманду" і Сергія Следзя "Ефектно, але малоефективно" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



