Хорхе Лінарес віддав належне українцю, але хоче отримати другий шанс.

Венесуельський боксер Хорхе Лінарес заявив про бажання провести другий бій з українським чемпіоном світу Василем Ломаченком.
"У мене з Ломаченко хороші стосунки, ми спілкувалися на останньому конгресі WBO. Але зараз мої позиції в рейтингах не дуже високі, а він - в топі, тому мені потрібно підніматися.
Я отримав неймовірний досвід в бою з ним, тому що це найсильніший суперник у моїй кар'єрі. Ломаченко - справжній чемпіон, але мені хотілося б отримати ще один шанс", - заявив Лінарес.
Боксери зустрічалися в травні 2018 року, а Василь переміг технічним нокаутом. Наступний бій українець має намір провести проти американця Теофімо Лопеса за звання абсолютного чемпіона світу.


Раніше повідомлялося про те, що Лопес не хоче битися з Ломаченком без глядачів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



