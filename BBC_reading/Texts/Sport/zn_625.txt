Одужали поки що тільки 13 пацієнтів.

За добу в Україні зафіксували 135 нових випадків зараження коронавірусною інфекцією. Про це повідомляє пресслужба МОЗ у четвер, 2 квітня. Відзначається, що загальна кількість хворих становить 804 людини.
"За даними ЦГЗ, станом на 10:00 2 квітня в Україні 804 лабораторно підтверджених випадків COVID-19, з них 20 летальних, 13 пацієнтів, що видужали. За добу було зафіксовано 135 нових випадків", - йдеться в повідомленні.
При цьому, дані з тимчасово окупованих територій АР Крим, Донецької, Луганської областей та міста Севастополя відсутні.



2 квітня в Збройних силах України зафіксували перший випадок захворювання на коронавірус у лікарки Хмельницького військового госпіталю.
Нагадаємо, 25 березня Кабмін оголосив режим надзвичайної ситуації на всій території України і продовжив карантин до 24 квітня.
Карантинні заходи діють в країні з 12 березня. 16 березня Кабмін за ініціативою президента Зеленського посилив їх: уряд ввів заборону на роботу метро, міжміські пасажирські перевезення та масові заходи за участю більше 10 осіб.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців в Україну.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



