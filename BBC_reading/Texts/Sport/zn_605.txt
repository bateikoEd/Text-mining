Військовослужбовці підрозділів РХБЗ несуть службу в Донецькій і Луганській областях.

У рамках посилення протиепідемічних заходів на блокпостах у зоні проведення операції Об'єднаних сил військовослужбовці дезінфікують автомобіля. Всього в Донецькій і Луганській областях розгорнули понад 50 пунктів спеціальної обробки автотранспорту, повідомив пресцентр штабу ООС у четвер, 2 квітня.
Військовослужбовці підрозділів радіаційного, хімічного та біологічного захисту ЗСУ несуть чергування на ключових блокпостах у місцях в'їзду-виїзду на адміністративних межах областей і найбільш жвавого трафіку.
Бійці РХБЗ проводять дезінфекцію як військового, так і цивільного транспорту з допомогою спеціальних хлоромістких розчинів. У першу чергу, обробляються ручки, поручні, вікна, двері, люки та інші місця найбільш ймовірного контакту з руками.
Аналогічні заходи проводяться на контрольно-пропускних пунктах в'їзду-виїзду, а також при в'їзді до місць дислокації підрозділів Об'єднаних сил.
"Завдяки подібним своєчасним і ефективним заходам ц даний час вдалося запобігти поширенню небезпечної інфекції серед військовослужбовців. У даний час випадків захворювання коронавірусною інфекцією серед особового складу Об'єднаних сил не зафіксовано", - запевнили в штабі.



25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня Кабмін за ініціативою президента Зеленського посилив їх: уряд ввів заборону на роботу метро, міжміські пасажирські перевезення та масові заходи за участю більше 10 осіб.
Пропуск людей і транспортних засобів через лінію розмежування у зоні ООС було припинено 22 березня. До цього протягом місяця людям на КПВВ міряли температуру.
З 28 березня в'їзд до Донецької і Луганської областей обмежили.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



