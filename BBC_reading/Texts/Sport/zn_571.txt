За даними слідства, черкаський підприємець намагався продати 10 тисяч медичних масок 2,5 євро за штуку.

Служба безпеки України відзвітувала про блокування незаконної відправки за кордон партії медичних респіраторів.
Співробітники СБУ перехопили партію респіраторів під час митного оформлення поштового відправлення, сформованого черкаським підприємцем. Країною-одержувачем на посилці було вказано Італію.
За даними слідства, черкащанин мав намір експортувати 10 тисяч медичних масок за ціною 2,5 євро за штуку.
Операцію провели співробітники Головного управління по боротьбі з корупцією і організованою злочинністю спільно з обласним управлінням СБУ, київською митницею та ПАТ "Укрпошта".


Кабмін заборонив експорт масок 11 березня. Однак ще 31 січня секретар РНБО Олексій Данілов написав лист прем'єр-міністру Олексію Гончаруку з проханням доручити центральним органам влади заборонити експорт медичних масок, захисних костюмів та інших засобів індивідуального захисту. За словами Гончарука, його уряд просто не встиг прийняти відповідну постанову, так як 5 березня його відправили у відставку.
23 березня голова Спеціалізованої антикорупційної прокуратури Назар Холодницький зареєстрував кримінальне провадження відносно посадових осіб Кабміну за недбалість у протидії поширенню COVID-19.
Наступного дня прокуратура Києва відкрила справу за статтею про зловживання службовим становищем у зв'язку з можливою причетністю працівників Київської митниці до незаконного експорту масок.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



