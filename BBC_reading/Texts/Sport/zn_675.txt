Віктор Трепак пішов з посади заступника генпрокурора за власним бажанням.

Генеральний прокурор України Ірина Венедиктова в понеділок, 30 березня, підписала заяву Віктора Трепака про відставку з посади заступника генпрокурора. При цьому, як повідомив Віктор Трепак в коментарі ZN.UA, він подав заяву про відставку за власним бажанням, а не виходячи з рішення Венедиктової.
Заяву про відставку було подано 27 березня. Таке рішення заступник генпрокурора прийняв після того, як Венедиктова змінила функціональні обов'язки заступників і відсторонила свого заступника від усіх справ, які розслідує Служба безпеки України, зокрема і від справи про напад на Катерину Гандзюк.
"У мене забрали можливість опікуватися діяльністю двох департаментів - які здійснюють процесуальне керівництво у справах Майдану", і по справах, які розслідуються слідчими СБУ", - повідомив ZN.UA Трепак, зазначивши, що подібний перерозподіл повноважень в Офісі генпрокурора є способом впливу і втручання у здійснення повноважень прокурора.
"Перерозподіл повноважень між заступниками Генерального прокурора робить неможливим подальше виконання мною вищевказаних процесуальних повноважень по таких справах, а отже, означає моє фактичне усунення від них у повному обсязі", - повідомив Трепак.


Нагадаємо, за п'ять місяців кураторства справи Трепаком був затриманий в Болгарії і екстрадований в Україну один з головних підозрюваних в організації вбивства Катерини Гандзюк - Олексій Левін (Москаленко), якого підозрюють в організації нападу на активістку.
Про деталі затримання в Болгарії Олексія Левіна і ході розслідування читайте в інтерв'ю заступника генпрокурора Віктора Тропака "Справа Гандзюк. Слово надається прокурору", з яким поспілкувалася Інна Ведерникова.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



