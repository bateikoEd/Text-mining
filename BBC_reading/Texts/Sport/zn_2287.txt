У "Кельні" заразилися три співробітники клубу.

В "Кельні" зафіксовано три випадки зараження коронавірусом, повідомляє офіційний сайт німецької команди.
У четвер гравці, тренери і персонал "Кельна" пройшли тести на COVID-19, а у трьох співробітників клубу був виявлений коронавірус, вони перебуватимуть на карантині два тижні. Відзначається, що хвороба членів клубу проходить без наявності явних симптомів.
Повідомляється, що "Кельн" продовжить тренувальний процес, дотримуючись усіх заходів безпеки.
Повернення великого футболу в Німеччині планувалося на 9 травня, однак тепер рестарт відкладено ще на кілька тижнів.
У Німеччині зафіксовано вже понад 160 тисяч випадків зараження COVID-19, а також понад 6,5 тисяч смертей.
Нагадаємо, до фінішу чемпіонату Німеччини залишилося дев'ять турів. Очолює турнірну таблицю "Баварія", яка випереджає дортмундську "Боруссію" на чотири очки. Що стосується "Кельна", то "козли" знаходяться на десятій сходинці.


Раніше повідомлялося про те, що в Німеччині футболістам можуть заборонити інтимне життя через коронавірус.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



