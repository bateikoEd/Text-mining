Ні в кого з медиків коронавірус поки що не виявили.

Після контакту з чоловіком, інфікованим коронавірусом SARS-CoV-2, 16 харківських медиків перебувають на самоізоляції, передає "АТН".
Голова Харківської обласної державної адміністрації Олексій Кучер повідомив журналістам у вівторок, 31 березня, що хворий – молодий чоловік 26-27 років. За даними медиків, з ним контактували 17 осіб: 16 лікарів і член сім'ї. Усі вони самоізолювалися.
"З цих 16 лікарів, які перебувать у самоізоляції, на сьогоднішній день - жодного підтвердженого, встановленого випадку захворювання", - зазначив голова ОДА.
Кучер відмовився повідомляти точнішу інформацію про пацієнта, пояснивши, що не має права розголошувати персональні дані.


21 березня у МОЗ повідомили про перший випадок інфікування COVID-19 у Харківській області. Пізніше з'ясувалося, що йдеться про дружину заступника голови Харківської облради Володимира Скоробогача Вікторію, діагноз якій поставили в Києві. На початку березня подружжя відвідувало Швейцарію.
23 березня діагноз COVID-19 підтвердився  й у Володимира Скоробогача. В обох вірусна пневмонія, вони проходять курс лікування в одній зі столичних лікарень.
Згодом зі зведення МОЗ Харківську область виключили, записавши Скоробогачів у київську статистику.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



