Сума штрафу коливатиметься від 134 до 204 тис. гривень.

Верховна рада ухвалила законопроєкт про кримінальну відповідальність за вивезення з України протиепідемічних засобів, зокрема захисних масок. Існує ймовірність, що громадян за таке штрафуватимуть, пише пресслужба Нової митниці.
"А саме: штраф від 136 тис. грн до 204 тис. грн із конфіскацією товару або позбавлення волі до 3 років. Вдвічі більші штрафи передбачені, зокрема, для осіб, які скоять злочин повторно або у змові з групою осіб, або ж скористаються службовим становищем: штраф від 340 тис. грн до 425 тис. грн із конфіскацією товару або позбавлення волі від 3 до 6 років", - йдеться в повідомленні.

 


Раніше в аеропорту "Бориспіль" правоохоронці заарештували контрабанду, що складалася з 1,5 тонни медичних масок, які згодом повинні буди дістатися Італії та Арабських Еміратів. 
Президент Володимир Зеленський розкритикував контрабандистів, зазначаючи, що ці люди "не розуміють, що таке закон, здоров'я та як бути однією країною у складні часи".
Глава держави також наголосив на тому, що ситуація з коронавірусом в Україні зараз не така критична, як в багатьох інших державах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



