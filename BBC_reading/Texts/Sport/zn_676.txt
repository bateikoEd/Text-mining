Роботою в саду почали цікавитися менше, а онлайн-курсами – більше.

Введення карантинних заходів в Україні змусило багатьох переглянути та змінити свої звички. Громадські місця не працюють, зупинено рух міжміського транспорту, а отже, виникла необхідність у пошуку того, чим зайнятися вдома. Команда аналітиків Picodi.com перевірила статистику пошукових запитів в Google і склала рейтинг найпопулярніших занять на час карантину.
Фахівці порівняли кількість пошукових запитів в березні 2019 і березні 2020 року. Очікувано, всі розваги, які передбачають вихід з дому, стали менш популярними. Так, пошук театрів знизився на 65%, концертів – на 54%, танців – на 42%, а фотографії – на 23%. Крім того, українці стали менше цікавитися садівництвом (на 44%).
Найбільший інтерес зафіксований до онлайн-курсів (Coursera, Udemy та інші) — зростання запитів збільшилося на 197% з минулого року. На другому місці зростання за популярністю (182%) розташувалися настільні ігри, а на третьому — карткові ігри (зростання інтересу 115% порівняно з 2019 роком). Незначним зростанням відзначилися читання (6%), онлайн-ігри (22%) і фільми (32%). Інтерес до іноземних мов зріс на 35%.


14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.


16 березня Кабмін за ініціативою Зеленського посилив карантинні заходи, ввівши обмеження на роботу метро, міжміські пасажирські перевезення та масові заходи.
Докладніше про боротьбу з коронавірусом у світі читайте в матеріалі ZN.UA "Світ у боротьбі з коронавірусом: як Україну та інші країни поступово затягує в глобальний карантин".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



