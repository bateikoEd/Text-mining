Опорні лікарні обладнані 1868 апаратами штучної вентиляції легенів.

Міністерство охорони здоров'я визначило 240 медичних закладів для госпіталізації пацієнтів із коронавірусною інфекцією. В разі необхідності цей список буде поповнюватися, уточнили відомстві.
"Заклади охорони здоров'я відібрані та схвалені керівниками областей, регіональними департаментами охорони здоров'я, рекомендовані Національною службою здоров'я спільно з Міністерством охорони здоров'я. Пріоритетним критерієм вибору визначено безпеку пацієнтів", - йдеться в повідомленні, поширеному пресслужбою МОЗ у неділю, 29 березня.
Включені до списку медустанови повідомили НСЗУ, що вони мають достатню кількість обладнання для лікування хворих на COVID-19.
Зокрема, в 240 лікарнях передбачено 4189 місць для ізоляції інфікованих, а також 67 тисяч ліжко-місць. У тому числі, 11 тисяч місць в інфекційних відділеннях і 1716 – у відділеннях інтенсивної терапії.
У 240 лікарнях працюють 5855 лікарів, серед яких 2161 анестезіолог і 3700 інфекціоністів, педіатрів і терапевтів.
За даними НСЗУ, лікарні обладнані 1868 апаратами штучної вентиляції легенів.
ZN.UA публікує список із 240 опорних лікарень для прийому пацієнтів із COVID-19.
У МОЗ підкреслили, що самостійно звертатися до цих лікарень не варто. Людям із симптомами ГРВІ рекомендують звертатися до сімейних лікарів, а при наявності важких симптомів (ускладнене дихання і температура вище 38°, що не збивається) – телефонувати "103".


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня Кабмін за ініціативою президента Зеленського посилив їх: уряд ввів заборону на роботу метро, міжміські пасажирські перевезення та масові заходи за участю більше 10 осіб.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



