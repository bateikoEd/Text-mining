Янез Янша розкритикував організацію.

Прем'єр-міністр Словенії Янез Янша звинуватив УЄФА і президента організації словенця Александера Чеферіна у поширенні коронавіруса в Європі.
"Це було безвідповідально, було прийнято злочинне рішення. Матч Ліги чемпіонів на стадіоні "Сан-Сіро" в Мілані між "Аталантою" і "Валенсією" був біологічною бомбою. Попередження Всесвітньої організації охорони здоров'я виявилися недостатніми для УЄФА, щоб призупинити Лігу чемпіонів і Лігу Європи. Це доводить, що вони піклуються лише про гроші", - цитує Яншу World News.
Нагадаємо, перший матч 1/8 фіналу Ліги чемпіонів "Аталанта" – "Валенсія" відбувся 19 лютого в Італії. Спочатку вірус поширився у Бергамо, де базується "Аталанта", а вже потім фанати "бергамасків" привезли хворобу в Мілан на стадіон "Сан-Сіро", на якому проводили матч команди, повідомляє Cadena SER.
Далі фанати "Аталанти" контактували з уболівальниками іспанського клубу. Пізніше стало відомо про те, що в "Валенсії" 35% гравців хворі коронавірусом.
Коронавірус почав поширюватися взимку в Китаї, однак пізніше хворі люди стали з'являтися по всьому світу.
Через пандеміб коронавіруса були скасовані практично всі спортивні змагання, серед яких Євро-2020 з футболу і літня Олімпіада в Токіо.
За даними на ранок неділі загальна кількість хворих коронавірусом становить понад 1,5 млн осіб.


Раніше президент ФІФА розповів про те, як коронавірус змінить світовий футбол.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



