За місяць українські сапери і піротехніки обстежили 250 га території та знешкодили 2 000 вибухонебезпечних предметів.

Gротягом березня військовослужбовці ЗСУ та піротехніки ДСНС знешкодили близько 2 000 вибухонебезпечних предметів, обстеживши 250 га території Донецької і Луганської областей, повідомляє пресцентр штабу операції Об'єднаних сил.
За цей період піротехнічні підрозділи Державної служби з надзвичайних ситуацій понад 230 разів залучалися до завдань з розмінування місцевості, об'єктів життєзабезпечення та інфраструктури, а також супроводження аварійних бригад комунальних підприємств під час ремонтних і профілактичних робіт на об'єктах газо-, водо - та електропостачання.
Піротехніки ДСНС очистили понад 220 га території, знешкодивши понад 1200 мін, снарядів та інших боєприпасів.
У свою чергу, саперні підрозділи Збройних сил України провели інженерну розвідку 30 га території і восьми кілометрів потенційно небезпечних ділянок доріг. Військовослужбовці знешкодили понад 800 вибухонебезпечних предметів.



Нагадаємо, 30 квітня 2018 року президент Петро Порошенко оголосив про офіційне завершення антитерористичної операції на Сході України і початок Операції об'єднаних сил.
За перші 10 місяців ООС групи розмінування ЗСУ і ДСНС очистили понад 10 тисяч га території і знешкодили понад 10, 5 тисяч вибухонебезпечних предметів.
6 грудня 2018 року Верховна Рада прийняла закон про протимінну діяльність, 22 січня 2019 року його підписав президент Петро Порошенко.
Згідно зі звітом Міжнародного руху за заборону протипіхотних мін, Україна входить до числа країн з високою смертністю від розриву протипіхотних мін.
Через бойові дії схід України перетворюється на найбільш замінований регіон у світі. Докладніше  про проблеми розмінування Донбасу читайте у матеріалі Алли Котляр ""Разом – проти мін"?" у тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



