Чиновник є державним службовцем категорії "А".

Служба безпеки України викрила на незаконній передачі таємних документів високопосадовця одного із міністерств України. Про це повідомила пресслужба СБУ в четвер, 2 квітня. 
"У межах кримінального провадження правоохоронці встановили, що високопосадовець, державний службовець категорії "А", скопіював та переслав електронною поштою, поки що невстановленим особам, таємний документ", - йдеться у у звіті правоохоронців. 
Зазначається, що документ стосується комплексу заходів Міністерства оборони України, прикордонних, правоохоронних та інших органів державної влади щодо захисту національних інтересів на півдні та сході України, у Чорному та Азовському морях і Керченській протоці.
"Своїми діями чиновник завдав шкоди суверенітетові, територіальній цілісності, обороноздатності та державній безпеці України", - резюмували в СБУ.
Крім того, у робочому кабінеті та за місцем проживання держслужбовця вже проведені слідчі дії.
"Правоохоронці вилучили мобільний телефон і електронний планшет, в яких виявлено переправлений таємний документ та інші службові документи з грифом "Для службового користування", - зазначили в повідомленні. 


Раніше повідомлялося, що високопосадовець Військово-морських сил України  передавав інформацію про військових моряків та командування Військово-морських сил до ФСБ Росії. Його вербували люди, які у 2014 році зрадили СБУ та перейшли на сторону Росії. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



