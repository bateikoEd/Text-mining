Агент незаконно потрапив в Україну і легалізувався як біженець.

Військова контррозвідка СБУ викрила агента російської спецслужби, який намагався проникнути в одну з бойових бригад Збройних сил України, повідомили у середу в прес-центрі Служби безпеки нашої країни.
"Встановлено, що громадянин Російської Федерації в 2018 році потрапив в компрометуючу ситуацію і, перебуваючи під вартою із застосуванням фізичного впливу та психологічного тиску, був завербований співробітниками ФСБ. Незабаром, отримавши завдання влаштуватися на військову службу в українській армії, агент ФСБ був переправлений кураторами на територію України", - йдеться в повідомленні СБУ.
Наголошується, що в обхід пункту пропуску завербований ФСБ чоловік перетнув державний кордон України та легалізувався тут в якості біженця. Протягом року росіянин вивчав обстановку навколо військових частин, які залучені до виконання бойових завдань у складі Об'єднаних сил.
"Для цього він відвідував різні регіони України, в тому числі територію Донецької і Луганської областей. В місцях постійної і тимчасової дислокації військових підрозділів агент встановив контакти з окремими їх представниками. Завдяки цьому він зібрав необхідні документи, частина з яких були підроблені, і посилався на нібито переслідування російськими правоохоронними органами", - додали у відомстві.
В СБУ повідомили, що в 2019 році росіянин подав документи для прийняття на військову службу в одну з бойових бригад Сухопутних військ ЗСУ, користуючись нормами указу президента "про положення Про проходження військової служби у Збройних силах України іноземцями та особами без громадянства".


В Україні для координації дій зі співробітниками ФСБ агент використовував захищені канали зв'язку, але оперативники СБУ припинили проведення розвідувальної діяльності спецслужб РФ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



