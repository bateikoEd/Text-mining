Майбутній суперник українця вважає, що Ломаченко тисне на опонентів психологічно.

Володар титулу IBF у легкій вазі Теофімо Лопес в черговий раз розкритикував українського чемпіона Василя Ломаченка, з яким йому доведеться провести бій.
"Всі дуже поважають Ломаченка. Або ж бояться. Вони чомусь бояться, коли він робить щось неправильно. Не вірите? Ну ось у Кемпбелла був хороший шанс його перемогти. Що він зробив? Проявив занадто багато поваги. Він ніби вибачався за кожний удар.
Так, Ломаченко - сильний боксер, і з такими суперниками виходять хороші бої. Але він - зарозумілий покидьок. Ломаченко вважає себе знаменитістю. Ось ти розмовляєш з ним, а він всім виглядом показує, що ти не на його рівні. Я не звик когось виділяти, усі для мене рівні", - цитує Лопеса ISPORT з посиланням на Youtube-канал Gareth A Davies.
Нагадаємо, бій Ломаченка та Лопеса повинен був пройти 30 травня, але був перенесений через пандемію коронавірусу.


Раніше повідомлялося про те, що Ломаченко отримав нагороду від WBC за найдраматичніший бій року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



