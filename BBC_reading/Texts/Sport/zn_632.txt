Структуру Генштабу ЗСУ приводять у відповідність до стандартів НАТО.

У рамках реорганізації структури Генерального штабу Збройних сил України буде скорочено 17 генеральських посад, повідомив головнокомандувач ЗСУ генерал-полковник Руслан Хомчак.
"У процесі нинішньої реформи в нашому війську скорочується 17 генеральських посад", - розповів Хомчак в інтерв'ю "Армія Inform", опублікованому в середу, 1 квітня.
Він уточнив, що це передбачено приведенням структури Генштабу ЗСУ у відповідність до аналогічних структур держав НАТО.
"Реформа управлінської військової ланки - одна з ключових. І зараз ми вже говоримо про її практичну реалізацію", - зазначив генерал.
У 2014 році штатним розкладом у ЗСУ було передбачено понад 150 генеральських посад на 114 тисяч військовослужбовців. За роки російської збройної агресії чисельність ЗСУ було збільшено до 250 тисяч осіб. Станом на 2019 року в українській армії служили 112 генералів.


27 березня президент Володимир Зеленський підписав укази, якими затвердив розподіл посади начальника Генштабу і головнокомандувача ЗСУ. З 21 травня минулого року обидві ці посади обіймав Руслан Хомчак.
Розпділ посад передбачає, що головнокомандувач ЗСУ здійснює командування армією, а Генеральний штаб забезпечує його роботу, відповідає за розвиток, підготовку, комплектування і забезпечення Збройних сил.
Тепер Хомчак став головнокомандувачем ЗСУ, а посаду начальника Генштабу отримав його колишній заступник Сергій Корнійчук.
Нове командування об'єднаних сил ЗСУ очолив Сергій Наєв, який у 2018-2019 роках керував операцією Об'єднаних сил у Донбасі.
Детальніше про нинішній стан справ в українській армії читайте у матеріалі Валентина Бадрака "Армія-2020: Між деклараціями і реаліями".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



