Підозрюваного в шахрайстві затримали на гарячому в Києві.

Правоохоронці затримали в Києві представника громадської організації пыд час отримання 100 тисяч доларів, які він виманив у потерпілого шахрайським шляхом, прикриваючись ім'ям керівника Офісу президента, повідомили в Державному бюро розслідувань.
За даними слідства, зловмисник представлявся "уповноваженим представником" голова ОП, секретаря РНБО, генерального прокурора та в. о. голови ДБР. Колишньому директору держпідприємства він запропонував допомогти уникнути кримінальної відповідальності за результатами перевірки Дрежаудитслужби, а також посприяти у призначенні на керівну посаду в Державному агентстві лісових ресурсів. Вартість кожної послуги він оцінив у 100 тисяч доларів.
Співробітники ДБР і Департаменту стратегічних розслідувань Національної поліції затримали підозрюваного у четвер, 2 квітня, в Києві під час передачі йому першої половини суми – 100 тисяч доларів.
Йому інкримінують ч. 4 ст. 190 Кримінального кодексу (шахрайство в особливо великих розмірах). Якщо вину підозрюваного буде доведено в суді, йому загрожує від 5 до 12 років позбавлення волі з конфіскацією майна.
Процесуальне керівництво у провадженні здійснює прокуратура Києва.


Нагадаємо, 29 березня народний депутат Гео Лерос оприлюднив відеозаписи, на яких брат керівника Офісу президента Денис Єрмак обговорює з рядом осіб можливість призначення на державні посади. 
Дати на записах свідчать про те, що вони зроблені в період з серпня по вересень 2019 року. У розмовах фігурують посади в "Укрзалізниці", в Міністерстві інфраструктури, Київської митниці тощо. 
Люди, які позиціонуються як помічники Дениса Єрмака, відкрито обговорюють отримання грошей за організацію таких зустрічей. 
Андрій Єрмак підтвердив, що на записах – його брат Денис. При цьому керівник ОП пообіцяв звернутися до СБУ та ДБР, щоб слідство з'ясувало достовірність відеозаписів, хто і за яких обставин їх зробив, і як вони опинилися в Лероса. Єрмак звинуватив депутата в переході "червоних ліній" і переслідуванні власних інтересів, а також пообіцяв, що "тому доведеться відповідати публічно за кожне слово". ДБР відкрило щодо Лероса кримінальне провадження за чотирма статтями Кримінального кодексу.
У свою чергу, Лерос передав відеозаписи до НАБУ, попросивши керівництво Бюро відкрити кримінальне провадження та перевірити можливу причетність Єрмака до злочинів.
"Схеми" ідентифікували ключових фігурантів відео: ними виявилися товариш Дениса Єрмака Сергій Шумський і підприємець з Харкова Дмитро Штанько, який і здійснював відефіксацію. Судячи зі змісту розмов, Шумський за гроші організовував зустрічі "пошукачів" посад із Денисом Єрмаком.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



