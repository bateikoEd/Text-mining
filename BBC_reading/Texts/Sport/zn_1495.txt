У клубі незадоволені поведінкою Євгена Хачеріді.

"Динамо-Брест" розірве контракт з українським захисником Євгеном Хачеріді, повідомляє Betnews365.
Причиною такого кроку є поведінка 32-річного футболіста у матчі з "Вітебськом".
На 85-й хвилині поєдинку екс-захисник збірної України та київського "Динамо" був видалений з поля, а вже після гри в підтрибунному приміщенні спробував у фізичній формі з'ясувати стосунки із суддею матчу Сергієм Чистовим. При цьому за фол українця був призначений пенальті, який приніс перемогу "Вітебську" - 1:0.
Хачеріді перейшов в "Динамо-Брест" в листопаді минулого року в статусі вільного агента. Перед цим він виступав за грецький ПАОК.
У складі чемпіона Білорусі центрбек, у якого були проблеми з дисципліною ще в київському "Динамо", провів всього три матчі.


Раніше повідомлялося про те, що Мілевський забив переможний гол за "Динамо-Брест" в матчі чемпіонату Білорусі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



