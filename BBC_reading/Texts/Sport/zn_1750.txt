Клуби повинні потрапити в єврокубки за спортивним принципом.

Сьогодні, 23 квітня, Виконавчий комітет УЄФА прийняв рішення щодо долі путівок у Лігу чемпіонів і Лігу Європи для тих чемпіонатів, які не будуть дограні через коронавірус, повідомляє Daily Mail з посиланням на The Times.
В організації вірять, що національні чемпіонати вдасться завершити, але якщо деякі ліги не зможуть закінчити поточний сезон з поважних причин (заборона на проведення спортивних змагань в країні, непереборні економічні проблеми), тоді володарів путівок в єврокубки визначать на підставі турнірної ситуації в чемпіонатах на момент припинення сезону.
Нагадаємо, через пандемію коронавіруса були скасовані практично всі спортивні змагання, серед яких Євро-2020 з футболу і літня Олімпіада в Токіо.
Зазначимо, що чемпіонат України також поставлений на паузу, в якому за підсумками 23-х турів УПЛ впевнено лідирує "Шахтар", друге місце займає "Зоря", а на третій позиції знаходиться "Динамо".


Раніше повідомлялося про те, що УЄФА заздалегідь виплатить клубам 70 мільйонів євро за Євро-2020.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



