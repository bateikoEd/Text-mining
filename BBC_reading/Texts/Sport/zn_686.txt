Якщо в чоловіка виявиться позитивний тест на коронавірус, обстеження змушені будуть пройти всі ті, хто з ним контактував.

З готелю "Козацький", в якому на обсервації перебувають пасажири рейсу "Доха-Київ", одного чоловіка забрала швидка допомога через підвищення температури. Про це повідомляє пресслужба Нацполіції.
"На цей час чоловік, 1990 року народження, житель Київської області, перебуває у лікарні. Йому зробили тест для визначення захворювання на коронавірус. У випадку позитивного результату буде прийматися рішення щодо обстеження всіх осіб, із якими контактував пацієнт", - йдеться в повідомленні.
Пресслужба також повідомляє, що представники Нацполіції продовжують охороняти всі місця лікування пацієнтів із коронавірусною інфекцією та обсервації осіб. 


Раніше українські туристи, які прилетіли з Балі чартерним рейсом PQ398, заявляють, що їх не попереджали про обов'язкову двотижневу обсервацію в Україні. Тепер їм пропонують платну обсервацію у двох готелях "за 380 євро".  
Один з пасажирів заявив, що чартер вони оплатили самостійно. При покупці квитків ніхто не розповів про те, що вони будуть на обсервації. 
Український уряд ввів карантинний режим, закрив усі аеропорти, окрім "Борисполя" та припинив випускати з країни громадян, які їдуть за кордон як туристи на позачерговому засіданні у понеділок, 23 березня. Заборона набрала чинності у вівторок, 24 березня, і поширювалась лише на пасажирські перевезення.
З початку карантину Міністерство інфраструктури разом з Міністерством закордонних справ повернуло в Україну 100 тисяч громадян. Ще близько 9 тисяч осіб, які заявили про бажання повернутися додому, залишаються за кордоном.
25 березня з Туреччини в Україну прилетіли 430 українців, які не змогли повернутися додому до закриття кордону.
В Єгипті ще залишаються українські туристи. Їх Міністерство закордонних справ обіцяє повернути на батьківщину найближчим часом. 24 березня їх було понад 30 тисяч. Наразі цифра набагато менша.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



