750 упаковок плаквеніла залишать для потреб Києва.

В регіони України сьогодні, 3 квітня, відправлять 2250 упаковок препарату "Плаквеніл", який використовують при важких і вкрай важких формах коронавірсної хвороби. Про це заявив міністр охорони здоров'я Максим Степанов, повідомляє прес-служба відомства.
"У нас вже готовий відповідний розподіл. Нам передали 3 тис. упаковок препарату. 2250 будуть відправлені в регіони, а 750 залишаються в Києві для швидкого реагування. Завтра (3 квітня - ред.) буде фізично підписаний договір з "Укрмедпостач", і вже завтра ліки поїдуть в області", - зазначив Степанов.
За словами міністра, "Плаквеніл" є одним з декількох препаратів, діючу речовину якого застосовують для лікування пацієнтів з коронавірусом. Міністерство охорони здоров'я веде переговори з іншими компаніями щодо постачання цього препарату.
Глава МОЗ зазначив, що наступного тижня Україна отримає таку кількість цих ліків, яка потенційно дозволить лікувати до 20 000 пацієнтів.
"Зауважимо, будь-яке використання цього лікарського засобу в лікуванні COVID-19 вважається використанням поза зареєстрованих показань - off-label (тобто при відсутності такого затвердженого свідчення, як хвороба, викликана COVID-19, в інструкції для медичного застосування). Препарат не рекомендується купувати в аптеках без рецепта лікаря. Самолікування може бути небезпечним для здоров'я людей", - додають у Міністерстві.
В Офісі президента також пообіцяли розвезти у лікарні 12 тисяч багаторазових захисних костюмів для лікарів.
Міністр охорони здоров'я Максим Степанов заявив, що українські компанії вже отримують ліцензії для виготовлення препаратів, які допоможуть боротися з хворобою COVID-19.


Раніше Міністерство охорони здоров'я опублікувало алгоритм дій для громадян, які виявили у себе симптоми коронавірусної інфекції COVID-19. Також МОЗ  затвердило єдиний державний протокол для лікування хворих COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



