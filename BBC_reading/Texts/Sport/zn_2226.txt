Також очікується і інший ряд жорстких обмежень.

Футбольна англійська Прем'єр-ліга розробила правила для відновлення сезону в країні під час пандемії коронавіруса, повідомляє Sky Sports.
За інформацією джерела, автором цих правил є директор АПЛ Річард Гарлік, а клубам на тренуваннях доведеться їх обов'язково виконувати.
За цими правилами весь інвентар, від футбольних м'ячів до стійок воріт, повинен бути продезинфікований до і після використання, гравцям рекомендується носити маску, футболістам строго рекомендується залишати автомобілі на відстані трьох паркувальних місць один від одного, гравцям і персоналу буде заборонено плюватися на тренуваннях, а також гравцям буде відведено 15 хвилин на підготовку, 75 хвилин на тренування у групі по 5 чоловік і 15 хвилин на відновлення.
Відзначимо, що футболісти будуть зобов'язані пройти тест на коронавірус за 48 годин до відновлення тренувань.
Цей документ з правилами клуби обговорять завтра, 1 травня. Крім того, дозвіл має дати британський уряд.
Нагадаємо, АПЛ пішла на вимушену паузу через пандемію коронавіруса, зігравши 29 турів. Лідером турнірної таблиці є "Ліверпуль", якому для чемпіонства залишилося здобути дві перемоги.


Раніше повідомлялося про те, що три клуби АПЛ відкрили свої бази для індивідуальних тренувань.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



