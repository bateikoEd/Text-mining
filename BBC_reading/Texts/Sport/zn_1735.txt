Таке рішення пов'язане з кризою, в якій опинився європейський футбол.

Виконавчий комітет УЄФА прийняв рішення негайно провести виплати клубам за внесок у змагання серед національних збірних.
Мова йде про чемпіонат Європи-2020.
Спочатку планувалося провести ці виплати після того, як відбудуться стикові матчі Європейської кваліфікації. Але зважаючи на те, що доходи клубів знижуються через пов'язані з COVID-19 обмеження, а виконувати фінансові зобов'язання треба, платежі будуть зроблені негайно.
50 мільйонів будуть спрямовані клубам, які відпускали гравців в 39 збірних, що не беруть участь у стикових поєдинках Євро-2020. 17,7 мільйонів - клубам, що відпускали гравців в 16 збірних-учасниць стикових ігор. Ще 2,7 мільйона клуби отримають після завершення стикових поєдинків восени.
Виплати допоможуть клубам пережити карантин. Суми в розмірі від 3200 до 630 000 євро отримають 676 клубів з усіх 55 національних асоціацій.
Ще 130 мільйонів, але у звичайному режимі, отримають клуби, чиї футболісти поїдуть на фінальний турнір Євро-2020. Повний список клубів, а також загальна сума, яку отримає кожен клуб, будуть оголошені після завершення фінальної стадії, яка була перенесена на наступний рік.
Крім того, Виконком УЄФА прийняв рішення перенести жіночий чемпіонат Європи з 2021 року на 2022-й. Це було неминуче, оскільки раніше на літо 2021 року були перенесені чоловічий Євро-2020, а також Олімпіада в Токіо.


Раніше повідомлялося про те, що УЄФА планує завершити клубний сезон у серпні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



