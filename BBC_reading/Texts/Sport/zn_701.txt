Розслідування у справі про вбивство Щеремета продовжили на два місяці.

Офіс генерального прокурора на прохання слідчих поліції продовжив терміни досудового розслідування у справі вбивства журналіста Павла Шеремета ще на два місяці - до 12 червня 2020. Про це повідомив прокурор у справі Сергій Зузак, передає Громадське.
Слідчі Нацполіції просили продовжити строки досудового слідства за підозрою Яні Дугар, Юлії Кузьменко та Андрію Антоненку, підкреслюючи необхідність завершення ще близько 20 експертиз та проведення додаткових слідчих дій.
За словами прокурора, без їх завершення передавати справу в суд - рано. За словами прокурора Сергія Зузака, всі троє підозрюваних поки відмовилися від проходження поліграфа, а також деякі з них від психологічної і антропологічної експертиз.
У той же час адвокати підозрюваних Антоненка, Кузьменко і Дугар подавали заперечення щодо цього клопотання, підкреслюючи, що докази, які б спростовували доводи захисту, відсутні і сам документ складений з порушеннями.
Також в найближчі дні повинні відбутися судові засідання щодо продовження запобіжного заходу підозрюваним, які спливають на початку квітня.


Нагадаємо, 12 грудня 2019 року керівництво поліції повідомило про те, що у вбивстві Шеремета підозрюють дитячого кардіохірурга і волонтера Юлію Кузьменко, рок-музиканта і бійця СЗГ Андрія Антоненка і військового медика Яну Дугарь. У справі також фігурують подружжя-добровольці Владислав та Інна Грищенки.
Поліція вважає, що вони можуть мати інформацію про вбивство Шеремета. За версією слідства, мотивом вбивства була "дестабілізація суспільно-політичної ситуації". Вірогідних замовників назвати не змогли. Колеги Шеремета з "Української правди" засумнівалися в озвученій поліцією версії щодо мотивів вбивства.
Печерський суд відправив Дугар під домашній арешт, а Антоненка і Кузьменко взяли під варту без права внесення застави.
Журналіст Павло Шеремет трагічно загинув 20 липня 2016 року в результаті підриву автомобіля. Вибух стався о 7:45 ранку, коли він виїхав з дому і проїхав кілька десятків метрів, на розі вулиць Богдана Хмельницького та Івана Франка в Києві.
Докладніше читайте в матеріалі ZN.UA "Що відомо про вбивство Павла Шеремета" і матеріалі Лесі Литвинової "Еволюція гідності".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



