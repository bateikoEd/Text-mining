У ході бойових дій було поранено одного українського військовослужбовця.

Бойовики російсько-окупаційних формувань продовжують обстріли позицій Об'єднаних сил у Луганській і Донецькій областях, активно застосовуючи міномети і важку піхотну зброю. В неділю, 5 квітня, противник вісім разів порушив режим припинення вогню. Бійці ЗСУ відповідали на ворожі провокації вогнем зы штатного озброэння. У ході бойових дій один український військовослужбовець отримав поранення. Втрати противника уточнюються, повідомляє пресцентр штабу ООС.
Більшість ворожих обстрілу було зафіксовано в зоні відповідальності оперативно-тактичного угруповання "Схід". У зоні відповідальності угруповання "Північ" противник двічі порушив перемир'я.
Позиції Збройних сил у районі Хутора Вільного на Луганщині окупанти накрили вогнем з мінометів калібру 82 міліметри. Захисників Кримського ворог обстрілював з автоматичних гранатометів станкових (АГС), великокаліберних кулеметів і стрілецької зброї.
Після півночі бойовики обстріляли українські зміцнення в районі Кам'янки на Донеччині з гранатометів, великокаліберних кулеметів і стрілецької зброї.
Уранці окупанти вдарили з важкого міномета по Гнутовому, випустивши по позиціям ЗСУ чотири мінометні міни калібра 120 мілліметрів. По обіді під ворожим вогнем опинилися околиці Авдіївки: противник бив зі стрілецької зброї і підствольних гранатометів.
Старогнатівку бойовики також обстрілювали з гранатометів.
"На всі ворожі провокації українські військовослужбовці давали жорстку відповідь зі штатного озброєння, змушуючи окупантів припинити будь-які активні дії... Втрати противника уточнюються", - відзначили в штабі.
Пораненого військовослужбовця евакуювали до госпіталя, де йому надали необхідну медичну допомогу.



26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



