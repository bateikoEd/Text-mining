Євген Хачеріді також отримав і грошовий штраф.

Вчора, 24 квітня, контрольно-дисциплінарний комітет АБФФ дискваліфікував на п'ять матчів українського захисника брестського "Динамо" Євгена Хачеріді за сканадальный епізод у чемпіонаті Білорусі.
Також Хачеріді оштрафований на 1350 рублів (близько 14 900 гривень) федерацією, і на 810 рублів клубом.
Нагадаємо, на 85-й хвилині поєдинку 5-го туру чемпіонату Білорусі проти "Вітебська" 32-річний ексзахисник збірної України та київського "Динамо" був видалений з поля, а вже після гри в підтрибунному приміщенні спробував у фізичній формі з'ясувати стосунки із суддею матчу Сергієм Чистовим. При цьому за фол українця був призначений пенальті, який приніс перемогу "Вітебську" - 1:0.
Хачеріді перейшов в "Динамо-Брест" в листопаді минулого року в статусі вільного агента. Перед цим він виступав за грецький ПАОК. У складі чемпіона Білорусі центрбек, у якого були проблеми з дисципліною ще в київському "Динамо", провів всього три матчі.


Раніше повідомлялося про те, що "Динамо-Брест" розірве контракт з ексгравцем збірної України після скандалу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



