Тести мають доставити в Україну сьогодні.

Україна очікує отримати у понеділок, 30 березня, ще 100 тисяч тестів для діагностики шляхом полімеразної-ланцюгової реакції. Про це на брифінгу заявив заступник міністра охорони здоров'я та головний державний санітарний лікар Віктор Ляшко.
"Тестами ми забезпечені. Було 50 тисяч. Сьогодні очікується поставка ще 100 тисяч ПЛР-тестів. Ще очікується близько 20 тисяч наборів, які дозволять провести 2 мільйони досліджень для ПЛР-діагностики", - сказав Ляшко.
При цьому, додав він, наразі немає можливості проводити ПЛР-дослідження в усіх областях.
"Ми сьогодні бачимо, що деякі області не можуть проводити дослідження, але до кінця тижня до нас приїде 12 нових ампліфікаторів для ПЛР-діагностики, які будуть розподілені по тих регіонах, де сьогодні застаріле обладнання або відсутня можливість проведення тестування, щоб забезпечити покриття в усіх областях", – заявив він.
За словами Ляшка, МОЗ також залучає додаткові, приватні та пересувні ПЛР-лабораторії,  для досліджень. Міністерство провело зустріч з великою мережею приватних лабораторій, яка готова забрати собі низку досліджень і проводити їх безкоштовно, але на реактивах і ПЛР-системах, які надасть держава. Також в Україні планують створити мобільні пункти для забору зразків для ПЛР-досліджень.
Наразі, кожна вірусологічна лабораторія може проводити як мінімум 200 тестів на добу. Водночас є лабораторії набагато потужніші, які можуть на добу проводити до 2 тисяч тестів.
"Ми створили експертну бригаду з провідних вірусологів України, які сьогодні проїжджають по всіх лабораторіях і допомагають налаштувати алгоритми тестування", - додав Ляшко.
 



Головний санітарний лікар України також заявив, що в Україні створили мобільні бригади лікарів для перевірки на коронавірус вдома. 567 медичних бригад лікарів, які виїжджатимуть на виклики за підозрою на захворювання Covid-19. Ляшко зазначив, що на першому етапі роботи цих бригад можливі "нестиковки", але про це можна повідомляти для вчасного реагування на затверджені алгоритми і їх подальше напрацювання.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



