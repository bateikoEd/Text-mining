Також було прийнято рішення про закриття усіх спортивних та деяких дитячих майданчиків.

В межах карантинних заходів в Тернопільській ОДА було прийнято рішення впровадити нові обмеження. Відтепер заборонено перебувати у громадських місцях в компанії більше як однієї людини. Про це повідомляє пресслужба відомства.
"Заборонено перебування в місцях відпочинку, на вулицях, в парках, скверах Тернопільської міської територіальної громади груп більше двох осіб, або в межах однієї сім'ї (за винятком роботи державних, правоохоронних органів, органів місцевого самоврядування та ремонтних бригад). Заборонено перебування на вулицях дітей віком до 14-ти років без супроводу дорослих, а дітей віком від 14-ти до 18-ти років - без відома батьків чи опікунів", - йдеться в повідомленні.
Також було прийнято рішення про закриття усіх спортивних майданчиків, де є огорожі, а також про демонтацію певних елементів конструкції дитячих майданчиків, якщо є можливість їх зберігання.


Нагадаємо, що за добу коронавірус діагностували у 120 чоловік. Всього в країні 669 лабораторно підтверджених випадків COVID-19, з них 17 - летальних. 
Відзначається, що дані з тимчасово окупованих територій АР Крим, Донецької, Луганської областей та міста Севастополя відсутні.
Раніше повідомлялося, що абсолютна більшість українців, у яких виявили коронавірус SARS-CoV-2, молодші 60 років. Майже дві третини з них входять до віково групи від 30 до 60. Вік більшості з них (13,2%) від 60 до 70 років. 2,7% старше 70. Старше 80 і 90 років – 0,4% і 0,2% відповідно.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



