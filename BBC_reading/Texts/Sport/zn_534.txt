У зв'язку з карантином колеги і близькі вченого заходили до храму по одному.

У Свято-Покровському храмі Православної церкви України у Львові 5 квітня прощалися з громадським діячем і вченим, ексміністром освіти і науки Іваном Вакарчуком. Через карантин, церемонія прощання проходила камерно, передає "Радіо Свобода".
Близькі та колеги професора заходили до храму по одному. Віддати данину пам'яті і запалити лампадку можна було і біля Львівського національного університету ім. Івана Франка, ректором якого Вакарчук був з 1990 по 2007 і з 2010 по 2013 роки. Біля входу до вузу поставили стіл з квітами і портретом покійного.
На львівській ратуші вивісили банер на честь Івана Вакарчука, який у 2010 році був удостоєний почесного звання "Львів'янин року" за видатні досягнення у науковій, науково-педагогічній діяльності і реформування освіти.
Івана Вакарчука поховають на Личаківському цвинтарі 7 квітня в присутності обмеженого кола людей.


Іван Вакарчук помер 4 квітня у Львові на 75-му році життя. Батько лідера гурту "Океан Ельзи" та народного депутата Святослава Вакарчука очолював кафедру теоретичної фізики Львівського університету імені Івана Франка, більше 10 років був ректором ЛНУ. У 2007-2010 роках Вакарчук очолював Міністерство освіти і науки України.
Доктор фізико-математичних наук, професор Іван Вакаручк – автор понад 200 наукових робіт. У 1996 році заснував наукові журнали "Журнал фізичних досліджень" і "Світ фізики".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



