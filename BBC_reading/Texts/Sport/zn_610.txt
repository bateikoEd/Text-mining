Лікар розповіла особливості протікання коронавірусної хвороби в чотири етапи.

Кількість заражених коронавірусною хворобою COVID-19 в Україні може різко збільшитися в найближчі тижні. Такий прогноз дала головний лікар столичної Олександрівської лікарні Людмила Антоненко на сторінці в Facebook.
За її словами, через безвідповідальність співвітчизників зростання захворюваності очікується у найближчі два-три тижні.
На сьогодні в Олександрівській на лікуванні 37 хворих COVID-19, у 28 з яких є запалення легень. Ще 25 пацієнтів в очікуванні результатів тесту на коронавірус, а 11 осіб вже одужали і вийшли з медзакладу.
При цьому четверо заражених зараз перебувають у тяжкому стані і лежать в реанімації. Ще двох пацієнтів підключили до апарату екстракорпоральної мембранної оксигенації (ЕКМО), вони у вкрай важкому стані.
Антоненко уточнила, що зазвичай захворювання на коронавірус протікає двома хвилями. Спочатку два-три дні тримається висока температура. Потім людині стає краще (до чотирьох днів). Після цього з'являється сухий кашель, біль у горлі, а на п'ятий-сьомий день захворювання розвивається пневмонія. На рентгені запалення помітно не завжди, тому надійніше робити КТ. Найчастіше діагностується двостороння, полісегментарна. Лікар наголосила, що в особливу групу ризику входять люди з цукровим діабетом, гіпертонією і зайвою вагою.



Відзначимо, в Києві зафіксовано 161 випадок зараження коронавірусом, один чоловік помер. Станом на ранок 2 квітня, число хворих в Україні становить 804 людини, з них 20 померли, 13 - одужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



