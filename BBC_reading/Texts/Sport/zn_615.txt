6 квітня стартує "Всеукраїнська школа онлайн".

У батьківських та вчительських групах поширюється інформація з посиланням на офіційну сторінку Міністерства освіти та науки в Facebook про те, що нібито буде скасовано ЗНО, а загальнонаціональний карантин продовжать до 15 травня. У відомстві спростували цю інформацію, назвавши її фейковою.
"2 квітня уряд визначив, що карантин триватиме до 24 квітня 2020 року. Ця дата наразі залишається незмінною. Якщо уряд ухвалить рішення про продовження карантину, Міністерство освіти і науки повідомить про це на офіційних ресурсах, а також надішле відповідні листи місцевим управлінням освіти", – додали в міністерстві.
У відомстві стверджують, що карантин не стане перепоною для переведення учнів в старші класи та отримання випускниками свідоцтв про закінчення навчання.
Відомо також, що через карантинні заходи, введені у зв'язку з пандемією коронавірусу, 6 квітня стартує проект "Всеукраїнська школа онлайн", в рамках якого в ефірах українських телеканалів будуть викладатися 11 шкільних дисциплін.  


Раніше повідомлялося, що випускні іспити в 4 та 9 класах буде скасовано разом з екзаменаційним балом, а навчальний рік завершиться 1 липня.
Навчальний рік для учнів 11 класів буде залежати від того, коли буде проведено ЗНО. Воно, як і пробний його етап, відбудеться в будь-якому випадку.
Зазначається, якщо пробне тестування відбудеться у травні, то основна сесія - після 20 червня. Але остаточне рішення буде залежати від того, коли закінчиться карантин. У середині квітня для випускників опублікують ознайомче відео про проведення ЗНО.
Відомо, що буде відтерміновано й вступну кампанію, вона може завершитися в середині жовтня. МОН підготує відповідні зміни в закон.
Нагадаємо, Україна не може скасувати випускні, і відповідно, вступні іспити, як це вирішили зробити у Британії через поширення коронавірусу Covid-19, адже британська система модель освіти з її Key Level абсолютно відрізняється від української, повідомила ZN.UA заступниця директора Українського центра оцінювання якості освіти Тетяна Вакуленко. Вона зазначила, що якщо дозволити вступ лише за шкільним атестатом, то до вишів вступлять не ті абітурієнти, які краще підготовані.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



