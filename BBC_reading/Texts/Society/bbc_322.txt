Копирайт изображения
HTTPS://WWW.DSNS.GOV.UA/
За останню добу в Україні побільшало повідомлень про пожежі на різних об'єктах. У районі ЧАЕС, де напередодні сталася лісова пожежа, триває тління, на Хрещатику в Києві майже всю ніч гасили пожежу в кабельному тунелі, а кияни скаржаться на різкий запах диму.
Горить Чорнобильська зона, рятувальники залучили авіацію
Пожежа у зоні відчуження
Копирайт изображения
ДСНС
У зоні відчуження Чорнобильської атомної електростанції та на території обов'язкового відселення напередодні запалав ліс.
За даними ДСНС, у неділю там продовжують гасити два осередки загальною площею 25 га.
Один - між селами Володимирівка та Жовтневе Котовського лісництва на площі близько 20 га.
Другий - поблизу села Рагівка Котовського лісництва на площі близько 5 га.
Авіація скидає на охоплені пожежею райони воду, звітують в ДСНС.
Рятувальники запевняють, що загрози населеним пунктам немає.
"Чорнобиль забрав у мене ноги, але не зламав мене". Історія паралімпійської чемпіонки
Після серіалу "Чорнобиль" Зеленський дав "Героя" трьом водолазам
Пожежа в Києві
Копирайт изображения
HTTPS://WWW.DSNS.GOV.UA/
Image caption
Через велику напругу електричних кабелів неможливо було одразу почати гасити пожежу
У Києві майже всю ніч гасили пожежу електричного обладнання в переході на Хрещатику - загорівся кабельний тунель, розповів мер Києва Віталій Кличко.
Оскільки кабелі були під напругою, це значно ускладнило гасіння.
Однак зранку в неділю в ДСНС повідомили, що пожежу ліквідували.
Причини загоряння поки що невідомі.
Через неї від електропостачання були відімкнені деякі вулиці у центрі Києва.
"Для ліквідації надзвичайної ситуації було задіяно 10 одиниць пожежної техніки та близько 40 чоловік особового складу підрозділів ГУ ДСНС України у м. Києві", - розповіли в ДСНС.
Що з повітрям у Києві?
Копирайт изображения
HTTPS://WWW.DSNS.GOV.UA/
Ще з ночі мешканці міста почали жалітися на запах горіння. Хтось почав це пов'язувати із пожежею в ЧАЕС, хтось - згадував про пожежу на Хрещатику.
У ДСНС повідомили, що повітря в столиці загазоване через відсутність вітру та "підвищену температуру в приземному шарі".
"Така ситуація перешкоджає перемішуванню атмосферних шарів повітря та спричиняє накопиченню забруднюючих речовин на поверхні землі", - розповіли там.
Зазвичай у другій половині дня ситуація стабілізується, кажуть там.
Однак попереджають, що у найближчі кілька днів варто чекати її повторення.
Чи перевищений радіаційний фон?
У з в'язку з пожежею в Чорнобильській зоні, Сектор радіаційного контролю Держекоінспекції Столичного округу заміряв радіаційний фон.
"В епіцентрі пожежі, звісно, перевищення 0,3-2,7 мЗв при нормі 0.1-0.2 мЗв", - повідомив у фейсбуку Сергій Волков, очільник Держекоінспекції Столичного округу.
А в Києві станом на ранній ранок неділі показники замірів - в нормі, зазначив він.
Він також додав, що зараз пожежі тривають по всій Київській області, тому якість повітря погіршується.
Що ще горіло на Київщині?
Копирайт изображения
HTTPS://KV.DSNS.GOV.UA/
За останню добу на Київщині довелося ліквідовувати 129 пожеж, які виникли у лісах та в полях.
"Найзапеклішу боротьбу з полум'ям вели Білоцерківський, Сквирський, Кагарлицький, Володарський, Тетіївський, Баришівський, Ставищенський райони", - повідомили в ДСНС.
Пожежі ліквідували в екосистемах на загальній площі у майже 170 гектарів, кажуть там і додають:
"Статистика пожеж дуже лякає, тому Державна служба України з надзвичайних ситуацій закликає жителів і гостей Київщини суворо дотримуватися правил пожежної безпеки".
Крім того, в ніч на неділю надійшло повідомлення про пожежу меблевої фабрики в Броварах на Київщині.
На території меблевої фабрики "Мебліссімо" горіли дерев'яні піддони та три вантажні автомобілі Mercedes, розповіли в ДСНС.
Вогонь також перекинувся будівлі, розташовані поруч.
До 7-ї ранку пожежу повністю ліквідували. Про жертви і постраждалих повідомлень немає
В Умані горів готель
У Черкаській області в ніч на неділю вигоріла частина готельно-ресторанного комплексу "Хуторок Слобода" в Умані.
Ліквідувати пожежу вдалося лише через 3 години - майже о 4-й ночі, розповіли в Державній службі з надзвичайних ситуацій.
Жертв і постраждалих немає.
Вогонь знищив дерев'яну двоповерхову будівлю кафе, одноповерхову будівлю кухні і вісім дерев'яних альтанок.
Хочете отримувати найцікавіше в месенджер? Підписуйтеся на наш Telegram або Viber!
