Копирайт изображения
ІРИНА ІЛІЙЧУК
Їй 5 років і вона щойно записала черговий урок китайської мови. Ґао Марія-Ніколь ще ходить у дитячий садок, але вже навчає дітей і дорослих однієї з найдревніших мов світу.
Від початку карантину дитина щоденно записує відео, де навчає китайських слів та типових фраз для спілкування. У цих коротких відео Ніколь рахує, танцює, співає, розповідає про тварин, кольори, національні страви, розказує казки, ходить з друзями у гори та багато іншого.
Такі уроки вирішила робити, відколи її садок закрили на карантин і вся Україна перейшла на дистанційний режим роботи.
"Так позадавали на карантин!" Діти про коронавірус
Як живе містечко на Черкащині, заблоковане карантином
"Я сиділа на ліжку і плакала". Як карантин вплинув на орендарів помешкань
"Люди кажуть, що на карантині їм сумно і вони не мають чим зайнятися. А для мене це - найщасливіші дні. Я тепер весь час спілкуюся з мамою і не ходжу в садок. На карантині можна зробити те, чого ніколи не робили, але завжди хотіли. Ось, наприклад, ви можете вивчити китайську мову", - розповідає Ніколь.
Гуцулка і напівкитаянка
Пропустити Facebook допис , автор: Iryna
Урок 10. 一 - Yi - Один 二 - Er - Два 三 - San - Три 四 - Si - Чотири 五 - Wu - П'ять 多少 - Duo shao - Скільки? 你很棒! - Ni...
Posted by Iryna Iliychuk on Friday, 27 March 2020
Кінець Facebook допису , автор: Iryna
Ніколь живе в Івано-Франківську. З гордістю називає себе гуцулкою, хоча й наполовину китаянка. Її вважають наймолодшим носієм китайської мови на Прикарпатті.
Окрім китайської, дитина спілкується англійською. Трохи знає німецьку, французьку і польську. Тому інколи на уроках чути слова іншими мовами.
Ніколь сама вирішує, про що розповідатиме на своїх уроках: сама обирає тему й наповнює сюжет змістом. А ще часто використовує ігрові методи для навчання.
Ці відео знімає на телефон її мама. Мама ж їх і монтує.
"Вона сама захотіла проводити такі уроки. Я попереджала, що буде важко і не завжди буде бажання це робити. Але вона пообіцяла мені, що буде робити їх, аж поки карантин не закінчиться", - розповідає мама Ніколь Ірина Ілійчук.
За її словами, донька записала вже понад 30 відео. Деякі записали з першого разу, інші доводилося перезнімати декілька разів.
"Але жодного разу вона не сказала мені, що втомилася. Вона завжди хотіла бути вчителькою", - пояснює жінка.
Ірина Ілійчук викладає китайську в одному з прикарпатських університетів. У 2019 році вона увійшла в десятку найкращих викладачів китайської мови в Україні.
Вона здобула освіту в Китаї, навчалася в місті Ухань - саме там вперше зафіксували спалах коронавірусу.
Там у неї залишились однокласники і найкращі друзі.
Родичі з Китаю
Батько Ніколь - китаєць. Він з міста Харбін. Каже, що саме там зараз пік захворювання. Бабуся і дідусь Ніколь - медики.
Ніколь розповіла, що вірус не зачепив її китайських родичів, але вона за них дуже переживає.
Китайські родичі з задоволенням дивляться уроки онучки. Кажуть, це єдиний позитив за останні кілька місяців. Вона допомагає їм "переключитися" і легше перенести пандемію.
Батько Ніколь, який зараз мешкає в Китаї, спочатку був проти таких уроків доньки. В Китаї неохоче показують своїх маленьких дітей на широкий загал - бояться "злих очей". Але коли він зрозумів, що дівчинка сама хоче це робити - дозволив.
Сам собі перукар. Як чоловіки стрижуться на карантині
У Чехії карантин врятував жінок від традиційного шмагання на Великдень
Дружина не пустила додому чоловіка на самоізоляцію
Спочатку відеоуроки від Ніколь були розраховані на дітей. Її мама публікувала їх на своїй сторінці у соцмережі. А потім розсилала через вайбер дітям, які разом з донькою ходять в садок. Ніколь важливі були коментарі, вона їх уважно читала і раділа. Але потім уроками зацікавились дорослі - колеги Ірини, друзі, незнайомі люди. Почали писати схвальні відгуки.
Інколи уроки від Ніколь набирають понад тисячу переглядів. Зйомки їй приносять велике задоволення.
Навіть коли вона з мамою поїхала до ще одних дідуся і бабусі у Верховину, Ніколь не залишила вчителювання, ба більше, взяла собі в помічники двоюрідних братів.
"Ми розповідаємо про наші звичаї: малюємо крашанки, печемо паски. І перекладаємо це на китайську. Я хочу, щоб всі дізналися, як у нас гарно", - каже дівчинка.
Ніколь і сама вчиться - займається арифметикою онлайн. А ще готується до першого класу - у серпні їй виповниться 6 років, тож скоро піде до школи.
Чи проводитиме відеоуроки з китайської після карантину - не знає. Це залежить від того, чи матиме вона і її учні достатньо часу для китайської.
Хочете отримувати найважливіші новини в месенджер? Підписуйтеся на наш Telegram або Viber!
