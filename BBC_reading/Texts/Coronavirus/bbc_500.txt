Копирайт изображения
GETTY IMAGES
З середини березня у США за допомогою по безробіттю до влади звернулися вже 20 мільйонів людей. 5,2 мільйона - лише за останній тиждень.
Як повідомляє міністерство праці США, це трохи менше, ніж за тиждень до цього - тоді про допомогу попросили 6,6 мільйона людей, які лишилися без роботи.
Аналітики з Goldman Sachs очікують, що до кінця травня ця цифра може сягнути 37 мільйонів. Населення США - понад 328 мільйонів людей.
Без останніх дзвоників і випускних. Міносвіти пояснило, як завершиться навчальний рік
Анонімні дані Apple: як українці ходять та їздять на карантині
Пандемія коронавірусу за місяць "стерла" стільки ж робочих місць, скільки було створено в країні за останнє десятиліття - з часів кризи 2008-2009 років.
Експерти кажуть, що США наразі має справу з найбільшою економічною кризою з часів Великої депресії у 1930-х.
Водночас деякі економісти припускають, що найближчим часом кількість безробітних почне скорочуватися, оскільки малий бізнес отримує допомогу від уряду, а місцева влада обговорює можливість відкриття частини компаній в регіонах, де пік поширення коронавірусу вже минув.
Копирайт изображения
GETTY IMAGES
Image caption
Дональд Трамп каже, що США вже пройшли пік поширення коронавірусу
Президент Дональд Трамп у четвер заявив, що деякі штати відкриються вже у квітні. Також, за його словами, можна говорити про те, що пік хвороби у США вже минув.
"Ми хочемо повернути свою країну назад", - сказав він.
Станом на 16 квітня У США зафіксували понад 640 тисяч офіційно підтверджених випадків коронавірусу. Понад 30 тисяч людей померли.
Епіцентр хвороби в США - у штаті Нью-Йорк, де сьогодні карантин продовжили до 15 травня.
Як подорожувати під час епідемії
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
