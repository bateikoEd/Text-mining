Копирайт изображения
УНІАН
Image caption
Поліція вважатиме громадським місцем все, де можуть збиратись люди
Уряд заборонив українцям виходити в громадські місця без захисної маски чи респіратора.
Таке рішення оголосили сьогодні, а "масочний режим" запрацює вже з 6 квітня.
До цього носіння масок не було закріплене офіційно. Проте більшість торговельних закладів, поштові відділення та аптеки й раніше вимагали від відвідувачів одягати захисні маски.
Карантин. Список нових обмежень
"Ми вигораємо, нас на довго не вистачить". Лікарі про боротьбу з коронавірусом
Маски у магазинах Австрії - обов'язкові, але безкоштовні
До прикладу, у Києві без маски вже не пускали в продуктові магазини, у відділення "Нової пошти" чи до аптек.
Купити захисну маску наразі досить складно - вони практично відсутні у великій частині аптек.
Проте з 6 квітня перебувати у всіх громадських місцях у масці стане обов'язковим, тому все більше людей цікавляться, які саме це місця.
Окрім того, у цих самих громадських місцях не можна буде з'являтись дітям до 14 років без супроводу батьків.
Що каже закон і як розуміє поліція
Єдине законодавчо закріплене визначення "громадського місця" міститься в законі, яким заборонили вживати тютюнові вироби в цих самих місцях.
"Громадське місце - частина (частини) будь-якої будівлі, споруди, яка доступна або відкрита для населення вільно, чи за запрошенням, або за плату, постійно, періодично або час від часу, в тому числі під'їзди, а також підземні переходи, стадіони", - йдеться у законі.
Це визначення досить вузьке й практика покарання за куріння показує, що воно не поширюється на парки чи сквери, або частини вулиці, де люди вільно курять.
Натомість співрозмовник ВВС News Україна у поліції розповів, як правоохоронці для себе розуміють поняття "громадського місця" у світлі режиму носіння масок.
"Громадське місце у розумінні поліції - це всі місця у публічному просторі, де можуть збиратись люди. Це не тільки ті місця та приміщення, які визначені для заборони куріння", - пояснює співрозмовник.
Копирайт изображения
УНІАН
Image caption
Вулиці, по якій їздитимуть велосипедисти - це теж громадське місце
У поліції кажуть, що громадськими місцями вважатимуть частини парків та скверів, лавочки на вулицях і в парках, просто тротуари та частини вулиці.
Сюди ж входять всі зупинки громадського транспорту.
"Умовно кажучи - вийшов з дому іти до магазину - ти вже у громадському місці. Фактично, це всі місця поза приватним житлом", - додав співрозмовник.
Саме так у поліції планують трактувати поняття "громадські місця", де буде необхідно одягати захисні маски.
Співрозмовник визнає, що це чітко невизначено у законодавстві, а тому щодо трактування можуть виникати проблеми у спорах поліції з громадянами.
Юрист та колишній заступник голови ЦВК Андрій Магера прогнозує, що поліція застосовуватиме саме своє трактування.
"В законі відсутнє загальне визначення громадського місця. Це означає, що поліція його трактуватиме на власний розсуд", - заявив він ВВС News Україна.
Експерт вважає, що без введення надзвичайного стану обмежувати конституційні права і свободи є нелегітимним.
Вже згодом влада Києва в окремому документі вказала, що громадські місця - це всі території загального користування: парки, рекреаційні зони, вулиці, площі та навіть велосипедні доріжки. А також прибудинкові території.
Що ще заборонили
Тепер українцям заборонили:
Перебувати у громадських місцях без респіратора чи маски (можна - саморобній). Заборона починає діяти з 6 квітня.
Ходити по вулицях більше, ніж вдвох. Виняток - супровід дітей до 14 років батьками, опікунами, піклувальниками, прийомними батьками, батьками-вихователями або повнолітніми родичами. Ще виняток - службова необхідність. Починає діяти з 6 квітня.
Дітям до 14 років - перебувати у громадських місцях без супроводу батьків, опікунів чи дорослих родичів.
Відвідувати заклади освіти тим, хто навчається.
Відвідувати парки, сквери, зони відпочинку, лісопаркові зони та пляжі. Виняток - вигул собаки наодинці та "службова необхідність".
Відвідувати спортивні і дитячі майданчики.
Виходити на вулицю без документів, які посвідчують особу, підтверджують громадянство чи її спеціальний статус.
Самовільно залишати місця обсервації (ізоляції).
Заборонені всі масові заходи: концерти, спортивні фестивалі, рекламні акції, релігійні заходи, соціальні збори і т.д. Дозволені лише заходи, потрібні для роботи органів влади, й лише за умови, що учасники будуть у масках чи респіраторах та дотримуватимуться протиепідемічних заходів.
Заборонені всі заклади, які передбачають відвідувачів: ресторани, кафе, ТРЦ та інші розважальні об'єкти і заклади культури, фітнес-центри та решта закладів зі сфери торгівлі та побутового обслуговування. Ця заборона не поширюється на: продуктові магазини, автозаправки і магазини автозапчастин, аптеки, магазини з для тварин, сільськогосподарські магазини, магазини мобільного зв'язку і електронної техніки, всі фінансові установи (зокрема банки), заклади громадського харчування, які працюють з доставкою (але кур'єри мають бути у засобах захисту), заклади розміщення, де проживають медики і люди на обсервації. Також продовжать працювати інкасатори, техпідтримка, ремонт електроніки, пошта та ряд інших інфраструктурно важливих об'єктів.
Заборонені "маршрутки" та автобуси (регулярні і нерегулярні) у містах, а також приміські маршрути, маршрути між містами та областями. При цьому, не заборонено їздити власними легковими авто, також службовими машинами, а також перевозити медиків, працівників продуктових магазинів, правоохоронців і військових тощо. При цьому всі пасажири повинні мати маски чи респіратори, а їхня кількість у транспорті не може бути більшою від кількості місць для сидіння.
Заборона метро у Києві, Харкові і Дніпрі.
Заборона всіх пасажирських поїздів: приміських, регіональних і дальніх. Дозволяються лише окремі потяги у спеціальних випадках.
Заборонено відвідувати заклади паліативної допомоги та соцзахисту, тобто будинки літніх людей та інтернати.
Заборонено відвідувати пункти, де тримають мігрантів.
Також уряд ввів низку обмежень на відключення газо- і електропостачання для ключових інфраструктурних об'єктів у сфері теплогенерації та електроенергії.
Копирайт изображения
GETTY IMAGES
Міністерство охорони здоров'я має припинити планову госпіталізацію і планові операції - всі, крім екстрених.
Всі нові норми (наприклад, про паспорт) почнуть діяти з дня офіційної публікації - в уряді пояснили BBC News Україна, що це має статися завтра.
Водночас окремі заборони (ходити по вулиці без масок чи більше, ніж удвох) вступлять у силу з 6 квітня.
Всі заборони, відповідно до документу, діятимуть до 24 квітня.
Водночас в уряді вже заявляють, що можуть продовжити карантин, якщо цього вимагатиме ситуація з поширенням корнавірусу.
Проте сам Денис Шмигаль у п'ятницю припустив можливість поступового послаблення карантину, якщо динаміка захворюваності почне знижуватися.
Наприклад, у кінці квітня можуть частково відновити рух громадського транспорту та дозволити ходити на роботу людям працездатного віку.
Решту обмежень мають залишити.
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
...
