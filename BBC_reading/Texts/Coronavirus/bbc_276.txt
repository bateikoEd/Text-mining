Копирайт изображения
UNSPLASH
Шеньчжень стане першим китайським містом, де офіційно заборонять продаж та споживання собачого та котячого м'яса. Рішення почне діяти 1 травня.
Цей крок влада міста ухвалила в рамках боротьби з торгівлею дикими тваринами - саме через неї, не виключено, коронавірус передався від тварин до людини.
За підрахунками організації Humane Society International, в Азії з метою споживання м'яса щороку вбивають 30 мільйонів собак, зокрема в Китаї - близько 10 мільйонів.
Попри це, практика поїдання собачого м'яса у КНР не настільки поширена, як вважають: дослідження свідчать, що більшість китайців ніколи його не куштувала і не має такого бажання.
Собаки проти котів: кого українці люблять більше
Коти такі ж розумні, як і собаки - вчені
"Собаки та коти встановили з людьми набагато ближчий зв'язок і стосунки, ніж інші тварини, і заборона споживання котячого та собачого м'яса є загальноприйнятою практикою в розвинених країнах - так само, як у Гонконгу та на Тайвані", - йдеться в заяві місцевої влади.
У зверненні зазначено, що "ця заборона також відповідає духу людської цивілізації".
Рішення влади Шеньчженя підтримали зоозахисні організації.
"Це може стати переломним моментом у боротьбі за припинення цієї жорстокої торгівлі, яка вбиває приблизно 10 мільйонів собак і 4 мільйони котів у Китаї щороку", - каже доктор Пітер Лі з Humane Society International.
Хочете отримувати найважливіші новини в месенджер? Підписуйтеся на наш Telegram або Viber!
