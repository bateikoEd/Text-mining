Копирайт изображения
GETTY IMAGES
Президент Білорусі Олександр Лукашенко заявив, що Білорусь не стане скасовувати парад 9 травня на честь 75-річчя перемоги над нацистською Німеччиною.
Про це повідомляє його пресслужба.
"Ми не можемо скасувати парад. Просто не можемо. Я довго над цим думав. Звичайно, це емоційна, глибоко ідеологічна річ. Треба пам'ятати, що ті люди (учасники війни) вмирали, може, і від вірусів, і від інших хвороб. Але вони це не відчували часом і про це не думали. І вмирали вони заради нас, як би це пафосно не звучало", - заявив Лукашенко.
"І подумайте, що скажуть люди. Може, не відразу, через день, через два після цього. Скажуть, що злякалися ", - висловив побоювання білоруський президент.
Білорусь вводить обмеження, але з карантином не поспішає. Чому?
"Свято праці": як Лукашенко вдарив суботником по коронавірусу
Путін скасував парад на 9 травня. Але пообіцяв провести його в цьому році
Водночас, Лукашенко запевнив, що "нікого силоміць тягти не будуть", але дав зрозуміти, що захід буде масовим.
"Достатньо сьогодні охочих - тисячі і тисячі людей хочуть, щоб цей захід пройшов", - підкреслив він.
Лукашенко також додав, що живих учасників війни залишилось небагато і їх "потрібно зберегти".
"Старих треба поберегти. Ми всі бачимо, що всі ці інфекції, передусім, чіпляються до старих, хоча хворіють і молоді. Тому нікого на цей масовий захід тягти не треба", - додав Лукашенко.
Він також запросив на парад інших державних лідерів, зокрема, політиків з Росії.
"Ми від наших друзів і братів не зачиняємо двері", - запевнив він.
Хочете отримувати найважливіші новини в месенджер? Підписуйтеся на наш Telegram або Viber!
