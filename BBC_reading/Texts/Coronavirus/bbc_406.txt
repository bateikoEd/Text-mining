Копирайт изображения
UNIAN
Керівництво кількох українських регіонів анонсувало запровадження додаткових карантинних обмежень, які діятимуть під час вихідних та святкових днів.
Так, у Чернівецькій області з суботи до понеділка обмежать роботу усіх торговельних об'єктів (зокрема, продуктових магазинів). Працюватимуть лише аптеки
Окрім того, жителі області на вихідних не матимуть змоги заправити автівку: місцеві АЗС обслуговуватимуть виключно машини екстрених служб та поліції.
Деякі ЗМІ навіть поширили інформацію, що в певних областях введуть комендантську годину. То про що насправді мова?
Коронавірус в Україні. Інтерактивна мапа
Коронавірус: що він робить з організмом
Чи захищають медичні маски від вірусу?
"Штрафів у 17 тисяч уникнути не вдасться"
Керівники Львівської, Закарпатської та Волинської областей анонсували запровадження в цих регіонах "режиму максимального обмеження пересування на вихідних".
Голова Волинської облдержадміністрації Юрій Погуляйко закликав людей з суботи до понеділка не виходити з дому та придбати необхідні продукти та ліки заздалегідь. З таким же проханням виступив і в.о. голови Закарпатської ОДА Олексій Гетманенко.
Він зазначив, що на вихідних правоохоронці контролюватимуть дотримання правил карантину в посиленому режимі: "Штрафів у 17 тисяч гривень порушникам уникнути не вдасться", - додав пан Гетманенко.
Копирайт изображения
UNIAN
Київська ОДА також рекомендувала органам місцевого самоврядування області обмежити пересування та перебування людей в громадських місцях на вихідних та у свята і посилити контроль за виконанням карантину.
Місцеві органи попросили, зокрема, обмежити доступ людей до місць поховань. Він має відбуватися за принципом "не більш, як по двоє людей та у захисних масках".
Мер Києва Віталій Кличко, своєю чергою, запевнив, що про запровадження комендантської години у столиці не йдеться.
"По-перше, це не в компетенції міської влади. По-друге, контроль за дотриманням обмежувальних заходів буде посилений тим, що правоохоронці збільшать кількість патрулів у місті цими вихідними, нестимуть посилену службу", - сказав він.
У ЗМІ також з'являлася інформація про те, що у Тернопільській області на вихідних діятиме комендантська година. Сьогодні в місцевому штабі боротьби з коронавірусом це заперечили, але додали, що посилять контроль за виконанням правил карантину.
Пропустити Facebook допис , автор: Тернопільський міський штаб щодо боротьби з коронавірусом
❗️КОМЕНДАНТСЬКОЇ ГОДИНИ В ТЕРНОПОЛІ НЕ БУДЕ - ТАКЕ РІШЕННЯ ТЕРНОПІЛЬСЬКОГО МІСЬКОГО ШТАБУ З ЛІКВІДАЦІЇ НАДЗВИЧАЙНОЇ...
Posted by Тернопільський міський штаб щодо боротьби з коронавірусом on Friday, 10 April 2020
Кінець Facebook допису , автор: Тернопільський міський штаб щодо боротьби з коронавірусом
З понеділка по всій Україні почала діяти заборона на перебування у громадських місцях без масок і пересування по вулиці більше, ніж по двоє. Ще з минулого тижня також заборонено відвідувати парки та сквери, дитячі та спортивні майданчики, а також виходити з дому без документів.
Скільки хворих в Україні
Станом на ранок 10 квітня в Україні зафіксували вже 2 203 випадки коронавірусної хвороби, 311 з них - за останню добу.
Як повідомляє Міністерство охорони здоров'я, 69 людей померли, 61 пацієнт одужав.
Найбільше хворих виявили у Чернівецькій області (366 випадків), Києві (348) та Івано-Франківській області (254).
Як подорожувати під час епідемії
Як безпечно купувати продукти та замовляти їжу з доставкою
Карантин: що зі школою і вступом до вишів?
"Ховати знайомих гірше". Як живе Європа на карантині
Хочете отримувати найважливіші новини в месенджер? Підписуйтеся на наш Telegram або Viber!
