Копирайт изображения
GETTY IMAGES
У гуртожитку міста Вишневе, що під Києвом, стався спалах коронавірусу. Захворіли 78 з 224 перевірених людей.
Раніше повідомлялося, що в цьому гуртожитку виявили 37 інфікованих мешканців, двоє померли.
У четвер у Київській облдержадміністрації розповіли, що завершили перевірку усіх жителів будівлі методом ПЛР-тестування і виявили коронавірус ще в понад 50 людей.
Кількість хворих на коронавірус у Києві перевищила тисячу
Коронавірус в Україні. Інтерактивна мапа
Серед 78 інфікованих 16 є неповнолітніми. Також серед захворілих - двоє працівників гуртожитку.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Троє пацієнтів наразі перебувають в лікарні, усі решта - на самоізоляції за місцем проживання, кажуть в Київській ОДА.
Пропустити Facebook допис , автор: Київська обласна державна адміністрація
Кінець Facebook допису , автор: Київська обласна державна адміністрація
Після того, як в гуртожитку зафіксували спалах, будівля перебувала під охороною Національної гвардії.
"Мешканців будинку повністю ізольовано, відвідувачів не пускають. Працівники Нацполіції, місцева влада та волонтери організують доставку продовольчих товарів, ліків та засобів особистої гігієни", - повідомляли в МВС.
23 квітня у Києві кількість зафіксованих випадків коронавірусу перевищила тисячу - наразі тут виявили 1 059 хворих. У Київській області зафіксовано 451 випадок.
Загалом в Україні з початку спалаху зафіксували 7 170 підтверджених випадків коронавірусу.
Найбільше хворих у Чернівецькій області (1 140), Києві (1 059) та Івано-Франківській області (644).
Хочете отримувати найважливіші новини в месенджер? Підписуйтеся на наш Telegram або Viber!
