Копирайт изображения
УНІАН
В Івано-Франківську у пологовому будинку померла вагітна жінка, у неї підозрюють коронавірус. Про це повідомив мер міста Руслан Марцінків у Facebook.
"Учора, 1 квітня, у міському клінічному перинатальному центрі раптово померла вагітна жінка, термін вагітності - 35-36 тижнів", - розповів мер.
Лікарі змогли врятувати дитину. Вона - в реанімації. Її стан - середньої тяжкості.
Розтин жінки показав підозру на пневмонію. Перевіряють, чи був у неї коронавірус, розповів мер.
Напередодні коронавірус підтвердили ще в однієї вагітної. Експрес-тест двічі показав негативний результат, але аналіз методом ПЛР виявив вірус. Її стан - задовільний. Вона перебуває в ізольованій палаті.
Народила з коронавірусом? В Україні вперше прийняли пологи з підозрою на COVID-19
Чи справді жінкам не слід боятися коронавірусу?
Зараз у пологовому будинку проводять тестування всього медперсоналу і пацієнток. У чотирьох медиків експрес-тести показали "слабо-позитивний" результат, їх перевірять на коронавірус методом ПЛР.
Раніше в обласному перинатальному центрі у Франківську померли дві жінки, у яких був коронавірус. Одна з них була вагітною.
Всього станом на 2 квітня на Франківщині зафіксували 74 випадки коронавірусу.
153 людини перебувають у лікарнях з пневмонією - у них підозра на коронавірус.
Кількість підтверджених випадків зараження коронавірусом в Україні
Джерело даних: МОЗ. *Дані по анексованому Криму взяті з російських офіційних джерел, перевірити їх у незалежних джерелах поки що неможливо. Підтверджених даних з ОРДЛО немає. Мапа створена за допомогою Carto.
Як подорожувати під час епідемії
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
