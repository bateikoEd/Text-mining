Image caption
Броварня зазвичай продає свій напій пабам та барам, але через карантин вони не працюють
Броварня на півночі Англії, не знаючи, куди подіти пиво в умовах, коли всі шинки закриті на карантин, почала роздавати свій напій безкоштовно місцевим жителям.
Броварня Alnwick Brewery Company з графства Нортумберленд запропонувала людям приходити зі своєю тарою і набирати у неї пиво, а в обмін на це попросила охочих зробити пожертву на користь Національної служби охорони здоров'я (NHS).
Національний герой. Ветеран у свої 100 років зібрав мільйони для лікарів
Світло в кінці коронавірусу: п'ять причин не занепасти духом
За словами представників броварні, одна людина пожартувала, що "привезе ванну".
Оскільки всі паби та бари у країні зачинені на невизначений час, броварня накопичила десятки діжок, кожна ємністю 40 літрів.
"Ми наварили пива до великодніх свят. І раптом все зачинилося, і тоді ми замислилися: що ж нам з цим робити?" - розповів співвласник підприємства Єн Робінсон.
"Звичайно, можна взагалі безкоштовно все роздати, але чому б не зібрати пожертвування? У пива відносно недовгий термін зберігання, лишається лише три тижні, тому усі найближчі п'ятниці ми продовжимо розлив", - сказав пан Робінсон.
Такі "розливи" у попередні дві п'ятниці допомогли зібрати близько 450 фунтів (приблизно 565 доларів), як у самій броварні, так і у фірмовому магазині, що розташований у найближчому до неї місті Алник.
"Хтось до нас приїхав з двома 20-літровими контейнерами. Люди приходять з порожніми пляшками з-під кока-коли та іншою різної тарою. Жарти, котрі тут лунають в черзі, - це окрема тема", - говорить співвласник броварні, зазначаючи при цьому, що норми соціального дистанціювання суворо дотримуються.
Як не спитися на карантині
"Ніколи не думав, що у 25 років я буду алкоголіком"
Частина працівників підприємства у відпустці за рахунок держави, хоча броварня продовжує працювати.
Крім грошових коштів Alnwick Brewery Company зробила пожертвування головній лікарні Ньюкасла і місцевим будинкам для літніх людей у вигляді пирогів, печива та засобів гігієни.
Хочете отримувати найважливіші новини в месенджер? Підписуйтеся на наш Telegram або Viber!
