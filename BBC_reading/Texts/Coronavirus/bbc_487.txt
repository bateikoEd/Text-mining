Копирайт изображения
УНІАН
Кабінет міністрів пом'якшив карантинні обмеження для спортсменів й дозволив їм індивідуальні тренування. Але не для всіх.
Такі зміни до постанови 211 схвалили на засіданні в середу.
"Зміни дозволяють спортсменам національних команд олімпійських та неолімпійських видів спорту та видів спорту для людей з інвалідністю проводити тренування в умовах карантину", - повідомив міністр молоді та спорту Вадим Гутцайт.
Уряд послабив карантин: які заборони скасували
Що таке "громадське місце", де відтепер обов'язкові захисні маски
Карантин. Список нових обмежень
Він повідомив, що при підготовці врахували міжнародний досвід.
"Пропонується дозволити виключно індивідуальні тренування", - повідомив міністр перед голосуванням.
Серед дозволених урядом індивідуальних тренувань серед іншого вказують біг, ходу, їзду на велосипеді та рух на інвалідних візках. Після 6 квітня ці тренування проводити на аренах та спеціальних майданчиках було заборонено.
Чіткого роз'яснення, чи можна зараз індивідуально займатись спортом не в заборонених місцях досі немає. Проте у столиці багато людей бігають та їздять на велосипедах на вулицях.
"Злісний порушник карантину". Як чоловік через Дніпро поліцію оминав
Раніше Кабінет міністрів запровадив суворі карантинні обмеження, які заборонили навіть індивідуальні тренування для всіх включно з членами національних команд.
Через це у Києві, наприклад, був інцидент, коли спортсмен заради тренування перепливав Дніпро, щоб потрапити у Гідропарк і місце для тренування.
Копирайт изображения
ВВС
Image caption
Поліцейські ловлять спортсмена-порушника карантину у Києві
Карантинні обмеження
З понеділка, 6 квітня, в Україні почали діяти низка нових обмежень, які запровадив уряд. Мова йде про дві основні заборони:
ходити по вулицях більше, ніж удвох. Виняток - супровід дітей до 14 років батьками, опікунами, піклувальниками, прийомними батьками, батьками-вихователями або повнолітніми родичами. Інший виняток - службова необхідність;
перебувати у громадських місцях без вдягнутого респіратора чи маски. Саморобні маски дозволяються.
Також є заборона на вихід з дому без документів, а дітям до 14 років взагалі заборонено виходити на вулицю без дорослих.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Окрім того, в Україні вже закриті парки, сквери, пляжі, дитячі і спортивні майданчики, а також ТРЦ і ресторани.
Спортсменам заборонили тренуватись не тільки у громадських місцях, а й на спортивних аренах.
Між областями, а також на в'їзді до великих міст, таких як Київ, встановили блокпости, де вимірюють температуру.
Хочете отримувати найважливіші новини в месенджер? Підписуйтеся на наш Telegram або Viber!
