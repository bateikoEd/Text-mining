Копирайт изображения
UNIAN
Кабінет міністрів представив детальний план виходу з карантину.
Стартова точка пом'якшення планується з 11 травня. Послаблення будуть відбуватися у п'ять етапів.
Атомна проти зеленої: карантин загострив кризу в енергетиці. По кому вдарить найбільше
Чи можна захворіти на Covid-19 повторно
"На мене тиснуть органи, погрожують підняти старі справи" - мер Черкас
Раніше урядовці заявляли, якщо протягом 10 днів поспіль співвідношення виявлених випадків серед всіх протестованих не буде змінюватись або буде триматись в межах 5% - частину заборон знімуть.
4 травня Кабмін зібрався на позачергове засідання і вирішив таки піти на послаблення карантину. З 11 травня можна очікувати на:
відкриття парків, скверів, зон відпочинку
відкриття перукарень, салонів краси
роботу закладів харчування "на виніс", а також літніх майданчиків кафе й ресторанів
оптову та роздрібну торгівлю непродовольчими товарами.
При цьому, за словами керівника уряду, пом'якшення карантину не означає його повне скасування - частину обмежувальних заходів продовжать до 22 травня.
За планом уряду, якщо протягом 10 днів поспіль відсоток виявлених випадків серед усіх протестованих буде щоденно знижуватись, а щоденна кількість людей, що видужують буде сталою або постійно зростатиме, дозволять:
Побутове обслуговування населення
Відновлення навчання у випускних класах шкіл, підготовка до проведення ЗНО
Кінотеатри просто неба
Спортивні зали та фітнес-центри
Готелі
Відновлення спортивних змагань, у яких бере участь не більше 50 осіб без глядачів
Якщо протягом 10 днів поспіль кількість осіб, які одужали, вдвічі або більше перевищує кількість нових випадків, а заклади охорони здоров'я заповнені пацієнтами з коронавірусом менш ніж на 10%, відкриють:
Дитячі та спортивні майданчики
Окремі заклади освіти
Метрополітен, але лише за спецперевезеннями
Міжміське транспорте сполучення в межах області
ТРЦ, але без розважальних та дитячих майданчиків
Театри та кінотеатри
Хостели, санаторії та бази відпочинку
Заклади громадського харчування з відвідувачами
Якщо протягом 10 днів поспіль кількість нових, не пов'язаних між собою випадків щоденно менше п'яти на область, відкриють:
Метрополітен та весь громадський транспорт
ТРЦ та інші розважальні заклади
Спортивні зали та фітнес-центри
Заклади громадського харчування
Заклади культури
Заклади освіти
Планова медична та стоматологічна допомога
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Ринки відкрили
29 квітня дозволили діяльність продовольчих ринків. Для цього ринки мають виконувати певні умови. Зокрема, продавців та покупців будуть пускати на територію ринку лише за наявності маски та проходження температурного скринінгу.
На кожному вході чи в'їзді на ринок має бути антисептик, а присутність покупців вимірюється з розрахунку одна людина на 10 метрів квадратних.
Кожні три години мають дезінфікувати контактні поверхні, а в кінці робочого дня має проводитися прибирання та дезінфекція усіх приміщень.
Ринки в Україні закрили через пандемію коронавірусу наприкінці березня, потім ненадовго відкрили, а тоді знову закрили.
За підрахунками експертів, саме через ринки українські виробники овочів та фруктів реалізують до 80% своєї продукції.
Коронавірус в Україні. Інтерактивна мапа
Коли можна буде їхати у відпустки?
Карантинні обмеження на транспорті будуть знімати тільки поступово. Про це в інтерв'ю BBC News Україна розповів міністр Криклій.
Планувати відпочинок він радить не раніше другої половини літа. За його прогнозами, відновлення авіасполучення залежатиме від того, як швидко інші країни будуть відкривати свої повітряні брами й куди саме будуть літати.
Без масок українців ще довго не пускатимуть у метро, автобуси, трамваї, тролейбуси, міжміські автобуси та потяги. Крім того, уряд планує обмежувати кількість пасажирів в одному вагоні. Їм будуть міряти температуру.
Міністр дав зрозуміти, що першими запрацюють приміські електрички.
Хочете отримувати найважливіші новини в месенджер? Підписуйтеся на наш Telegram або Viber!
