Копирайт изображения
UNIAN
Кабінет міністрів відпрацьовує можливість відкрити ринки в країні вже цього тижня.
Ринки працюватимуть, якщо будуть дотримуватися "певного протоколу безпеки" через коронавірус, повідомляє пресслужба Офісу президента.
"Йдеться про понад 280 критих продовольчих ринків, які забезпечують харчами українців і дають можливість збуту продукції малим фермерам", - йдеться в повідомленні.
Відповідний план обговорили у понеділок на нараді у президента Володимира Зеленського.
Рішення уряд планує ухвалити вже у середу, щоб почати відкривати ринки до кінця цього тижня.
Коли запрацює метро, кіно та ресторани: уряд показав план виходу з карантину
В Україні різко знизилася кількість хворих за добу
"Встановімо чіткі правила і давайте дозволимо їх (ринки) відкрити. Треба вчитися жити й працювати у нових умовах", - заявив Зеленський.
В Офісі президента наголосили, що українці "дуже відповідально ставляться до карантину".
Наприклад, цього року у поминальні дні кладовища відвідали лише 13 тис. людей, у минулі роки йшлося про 5-7 мільйонів відвідувачів.
Країна без ринків
Ринки в Україні закрили через пандемію коронавірусу наприкінці березня, потім ненадовго відкрили, а тоді знову закрили.
Чи можна ходити по вулиці без маски: уряд роз'яснив усі нові заборони
З 11 травня уряд вирішив почати послаблювати обмежувальні заходи, запровадивши послаблення у п'ять етапів.
Представники місцевої влади неодноразово скаржились на те, що ринки не можуть працювати. У деяких регіонах фермери влаштовували протести з цього приводу.
Копирайт изображения
UNIAN
Зокрема, мер Львова Андрій Садовий у понеділок закликав центральну владу розблокувати роботу ринків.
"Я розумію ситуацію, в якій сьогодні опинилися власники продуктових ринків, продавці і фермери. Товари швидко псуються, і часу обмаль. З іншого боку - покупець, який купує дорожчі закордонні товари, не маючи права вибору", - заявив Садовий.
На його думку, заборони мають стосуватись лише тих, хто не може дотримуватися правил безпеки під час своєї роботи.
"У Львові від початку карантину були жорсткі правила: порушуєш - закриваємо. Але я б дуже не хотів, щоб через одного-двох порушників страждали мільйони людей", - переконаний мер Львова.
Хочете отримувати найважливіші новини в месенджер? Підписуйтеся на наш Telegram або Viber!
