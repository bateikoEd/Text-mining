Копирайт изображения
CHURCH.UA
Image caption
Іонинський монастир
Вже другий православний монастир Києва - Свято-Троїцький Іонинський - закрився на карантин, а його намісник архієпископ Іона (Черепанов) повідомив про позитивний результат тесту на коронавірус.
Монастир розташований у ботанічному саду Києва і є одним з найвідоміших в столиці.
Раніше стало відомо, що на карантин закрилась Києво-Печерська лавра. Офіційно відомо про чотирьох хворих там.
Хворіє також її намісник митрополит Павло. Він здав тест на коронавірус, проте у своєму відеозверненні не уточнив його результат.
Великдень на карантині: як будуть проводити богослужіння та святити паски
З'їздили в Почаїв: молдовські паломники "імпортували" коронавірус з України
Не цілувати і не цілуватись: як не заразитись коронавірусом у церкві
"Друзі, ось і мене зачепила світова хвороба. Після недільної служби на вулиці в мене піднялась температура, у понеділок дійшла до 38, і я про всяк випадок зробив тест. Вчора стало відомо, що він позитивний", - написав архієпископ Обухівський Іона, який є вікарним єпископом Київської митрополії.
Він каже, що перебуває у повній ізоляції, служби в монастирі йдуть, але без прихожан.
Монастир, як і ботанічний сад, на карантині, уточнив він. Де він заразився, єпископ не знає.
Пропустити Facebook допис , автор: Иона
Друзья, вот и меня коснулось мировое поветрие. После воскресной службы на улице у меня поднялась температура, в...
Posted by Иона Черепанов on Wednesday, 8 April 2020
Кінець Facebook допису , автор: Иона
Раніше монахи монастиря писали у соціальних мережах, що їхній намісник захворів, хоча спочатку заперечував проблему і саму небезпеку пандемії.
Іонинський монастир підпорядковується УПЦ Московського патріархату.
В останні дні з'являється все більше повідомлень про хворих на коронавірус священнослужителів.
В умовах карантину влада намагається обмежити функіонування храмів.
8 квітня влада заявила про заборону прихожанам відвідувати служби. Ходити у храм можна не більше двом вірянам одночасно, коли там не відбуваються літургії.
Вірус у Лаврі
У Києво-Печерській лаврі провели тестування на коронавірус братії монастиря, а також її намісника митрополита Павла.
У чотирьох з них виявили коронавірус. Однак, чи є серед них намісник, офіційно невідомо.
У відеозверненні митрополит Павло сказав, що хворіє, але не визнав прямо, що в нього коронавірус.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
На період карантину богослужіння у лаврі будуть проводити у закритому режимі - без допуску до храмів вірян. Богослужіння будуть показувати в інтернеті.
Перед тим намісник лаври закликав вірян ходити до храму і не боятись коронавірусу.
Києво-Печерська лавра є однією з найбільших православних святинь.
Вона перебуває в користуванні УПЦ Московського патріархату.
Копирайт изображения
UNIAN
Image caption
Києво-Печерська лавра - один із символів православ'я ще з часів Київської Русі
"Моліться, постіться, ходіть у храм"
13 березня на YouTube-каналі Києво-Печерської лаври з'явилося відеозвернення митрополита УПЦ МП Павла під назвою "Карантин: чи скасують богослужіння".
У ньому настоятель заявив, що "найстрашніша епідемія - це гріх, який руйнує людську природу".
"Не бійтесь нічого, не жахайтеся подій, які йдуть, а вони будуть, і буде ще гірше, якщо ми не покаємося", - наголосив владика Павло.
"Від нас сьогодні потрібне єдине: моліться, постіться, ходіть у храм, причащайтесь і причащайте дітей маленьких. Не дивіться: старше покоління чи молодше. Всі поспішайте до храму", - закликав священник.
Він також розкритикував "укази безумних велінь, щоб сьогодні не ходили до храмів".
Копирайт изображения
УНІАН
Image caption
Митрополит УПЦ МП Павло закликав людей ходити до храму
"Ми живемо у вільній, як називають сьогодні, демократичній країні. І ніхто не має права змусити мене не ходити до храму", - відзначив митрополит Павло.
Він запевнив, що не дозволить закрити Києво-Печерську лавру: "Ми будемо ходити хресними ходами, будемо цілодобово молитися".
Сам Павло ще 31 березня брав участь у постригу монахів лаври.
Влада Молдови раніше повідомила, що у групи паломників до Почаївської лаври після повернення додому виявили коронавірус.
У самій лаврі наразі заперечують наявність хворих на коронавірус, але тестів там не проводили.
Хочете отримувати найважливіші новини в месенджер? Підписуйтеся на наш Telegram або Viber!
