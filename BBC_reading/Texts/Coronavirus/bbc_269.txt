Копирайт изображения
GETTY IMAGES
Увечері 2 квітня кількість зафіксованих у світі випадків захворювання на COVID-19 перевищила мільйон.
51 тисяча людей померла, а видужали 209 тисяч.
Половина смертельних випадків від коронавірусної хвороби припадає на дві країни - Іспанію, де вже померли 10 тисяч людей і Італію (майже 14 тисяч).
Іспанія за минулу добу втратила 900 людей через COVID-19.
У Великій Британії, де захворіли вже 34 тисячі людей, а померли майже три тисячі, планують щодня робити по 100 тисяч тестів.
Копирайт изображения
EPA
Криза у США
За останні два тижні близько 10 мільйонів американців втратили роботу. Під час фінансової кризи 2008 року було втрачено 9 мільйонів робочих місць.
Економічна криза у найбільшій економіці світу поглиблюється на фоні поширення коронавірусу. У США вже понад 216 тисяч інфікованих COVID-19.
Майже 80% американців перебувають на карантині різних форм. Це призвело до закриття багатьох бізнесів.
Гроші від ООН
Україна може отримати 165 мільйонів доларів від ООН для боротьби з коронавірусом. Про це розповів президент Володимир Зеленський після розмови з генсеком ООН Антоніу Гутеррішем.
Кількість підтверджених випадків зараження коронавірусом в Україні
Джерело даних: МОЗ. *Дані по анексованому Криму взяті з російських офіційних джерел, перевірити їх у незалежних джерелах поки що неможливо. Підтверджених даних з ОРДЛО немає. Мапа створена за допомогою Carto.
Двоє хворих в ЗСУ
Тим часом в лавах ЗСУ захворіли вже двоє військових, повідомили у Командуванні Медичних сил ЗСУ. Людей, які з ними контактували, ізолювали.
Копирайт изображения
UNIAN
Чи вистачає захисту лікарям?
У лікарнях Рівного запасів захисту для лікарів та дезинфікуючих засобів вистачить на 10-днів, розповідають місцеві чиновники. Але у місті зараз лікують лише 5 хворих на COVID-19.
"Якщо одна людина, то чотири комплекти на одну людину, якщо п'ять, як зараз появилося, то множимо на п'ять. Орієнтовно є запас на 10 днів", - розповів начальник управління охорони здоров'я Рівного Віктор Іськів.
На закупівлю захисту для лікарів виділили 10 мільйонів гривень, але ці гроші важко витрачати.
"Освоювати ці кошти важко, адже постачальники залуплюють ціни, хочуть працювати з готівкою. Маємо проблеми через те, що довше все буде постачатися", - каже пан Іськів.
Чиновники кажуть, що лікарі масово не звільняються через ситуацію, а лише одиниці - люди старшого віку, які бояться за своє здоров'я.
Помирають люди старші 50-ти років
85% людей, що померли від COVID-19, мали вік старше 50-ти років.
Майже всі померлі мали важкі серцево-судинні захворювання, цукровий діабет, новоутворення, хвороби нирок та легень.
Загалом станом на 2 квітня 2020 року від COVID-19 в Україні померло 20 людей: 15 жінок та 5 чоловіків.
Масштаб пандемії. Скільки життів забрав коронавірус насправді?
Міністр охорони здоров'я Ізраїля підхопив коронавірус
Копирайт изображения
GETTY IMAGES
Міністру охорони здоров'я Ізраїля Якову Ліцману діагностували Covid-19. Позитивний результат на коронавірус показав і тест його дружини.
Подружжя піде на карантин, а сам міністр виконуватиме свої обов'язки з дому, повідомляє пресслужба ізраїльського МОЗ.
В Ізраїлі наразі зафіксовано понад 6 тисяч підтверджених випадків коронавірусу, 26 людей померли.
Знаменитості, які підхопили коронавірус
Коронавірус: для Олімпійських ігор в Токіо затвердили нову дату
Євро-2020 з футболу скасували через пандемію коронавірусу. Коли відбудеться
Оновлюється...
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
