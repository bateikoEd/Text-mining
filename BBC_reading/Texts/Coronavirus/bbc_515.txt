Копирайт изображения
GETTY IMAGES
Тисячі людей з усього світу перераховували кошти 99-річному британському ветерану Тому Муру.
Раніше він розпочав акцію, яка полягала в тому, що чоловік, якому непросто пересуватися, має 100 разів пройти навколо свого 25-метрового подвір'я.
Цього результату він мав досягти до свого 100-го дня народження, який відсвяткує наприкінці місяця.
Завдяки акції Мур мав намір зібрати кошти для Національної системи охорони здоров'я Британії (NHS) і боротьби з коронавірусом.
Коронавірус: коли закінчиться епідемія
Коронавірус: що він робить з організмом
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Ветеран мав на меті зібрати всього тисячу фунтів (близько 1 200 доларів), але кількість пожертв швидко перевалила за цю суму, і наразі становить вже понад 21 мільйонів доларів - гроші перерахували вже понад 800 тисяч людей з усього світу.
Напередодні Мур, як і обіцяв, 100 разів обійшов своє подвір'я і завершив акцію. Зібрану суму він назвав "абсолютно фантастичною кількістю грошей".
"Я навіть подумати не міг, що коли-небудь візьму участь в чомусь подібному", - каже пан Мур.
Працівники Національної системи охорони здоров'я Британії, на користь якої підуть зібрані кошти, вже подякували ветерану.
Також у мережі з'явилася петиція із закликом посвятити Тома Мура в лицарі. Під нею підписалися вже понад 300 тисяч людей.
Копирайт изображения
GETTY IMAGES
Хочете отримувати найважливіші новини в месенджер? Підписуйтеся на наш Telegram або Viber!
