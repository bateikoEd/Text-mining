Копирайт изображения
GOFUNDME
Image caption
Охоронець, якого застрелили у п'ятницю
Американку разом із чоловіком та сином обвинувачують у вбивстві охоронця, який не пустив до магазина її доньку без маски.
43-річного Келвіна Мунерліна застрелили у потилицю в п'ятницю в магазині Family Dollar у Флінті, штат Мічиган. Цей штат - один із найбільш постраждалих від пандемії.
Це сталося після того, як він не дозволив дочці 45-річної Шармель Тіг зайти в магазин без маски, які зобов'язала носити влада штату.
Бунт через коронавірус? У в’язниці загинули 23 людини
Провідна лікарка, що боролася з Covid-19, наклала на себе руки
Від коронавірусу в США померло більше американців, аніж під час війни у В'єтнамі
Її чоловіка, 44-річного Ларрі Тіга, а також 23-річного сина Рамонію Бішопа, обвинувачують у тому, що незабаром після цього вони зайшли до магазину і вбили пана Мунерліна.
Шармель Тіг заарештували, але двоє інших підозрюваних досі на свободі. Усіх трьох обвинувачують в умисному вбивстві першого ступеня з використанням вогнепальної зброї.
Ларрі Тіга також звинувачують у порушенні розпорядження губернатора, яке вимагає закривати обличчя всередині магазинів, щоб запобігти поширенню коронавірусу.
Їхній доньці звинувачень не висунули.
Як розповів прокурор округу Дженесі Девід Лейтон на пресконференції у понеділок, після словесної перепалки Шармель Тіг накричала та плюнула на пана Мунерліна, а потім поїхала на червоному GMC Envoy.
Згодом вона повернулася разом із сином та чоловіком.
Судячи з усього, на курок натиснув саме її син.
Копирайт изображения
GENESEE COUNTY PROSECUTOR’S OFFICE
Image caption
Родину звинувачують в умисному вбивстві
Прокурор заявив журналістам: "Смерть Келвіна Мунерліна є безглуздою і трагічною, і винні особи будуть притягнуті до відповідальності повною мірою згідно закону".
"Моя дитина просто виконувала свою роботу", - заявила агенції Associated Press мати пана Мунерліна, Бернадетт.
Сторінка, яку створили на GoFundMe для збору коштів на похорон пана Мунерліна, зібрала майже 100 тис. доларів. Згідно з розміщеною на ній інформацією, у нього лишилося восьмеро дітей.
Губернаторка штату Мічиган Гретхен Вітмер наказала усім жителям штату закривати обличчя у громадських приміщеннях для боротьби з Covid-19. Магазини мають право відмовити в обслуговуванні кожному, хто не дотримується цього правила.
Станом на понеділок кількість підтверджених випадків коронавірусу в Мічигані становила 43 950, серед яких 4 135 смертей, заявили державні чиновники.
Минулого тижня сотні протестувальників, частина з яких були озброєні, зібралися біля урядової будівлі у Лансінгу й вимагали скасування наказу губернатора щодо карантину.
В інших штатах протестувальники також чинили гнівний опір правилам, встановленим задля стримування поширення вірусу.
Розпорядження про обов'язкове носіння мазок у громадських приміщеннях, яке запровадили у місті Стілвотер, штат Оклахома, скасували протягом декількох годин через бурхливу реакцію покупців.
Співробітники місцевого магазину повідомили про погрози насильством, зокрема з використанням зброї. Мер міста Вілл Джойс швидко змінив розпорядження - носити маски тепер наполегливо рекомендували, але не зобов'язували.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
