Копирайт изображения
UNIAN
Станом на ранок 3 квітня в Україні лабораторно підтвердили 942 випадки коронавірусної інфекції.
За добу додалося 138 нових випадків, йдеться в повідомленні Міністерства охорони здоров'я.
Загалом за час спалаху 23 людини померли, 19 пацієнтів одужали, додають у відомстві.
Рівень летальності від коронавірусу в Україні становить 2,4%, зазначає головний санітарний лікар Віктор Ляшко.
За його словами, заразом рівень летальності у світі складає 5,2%.
"До порівняння, в Німеччині - це 1,3%, в Італії - 12%, в Іспанії - 9,2%", - повідомив головний санітарний лікар.
Через поширення вірусу Кабінет міністрів вирішив посилити карантинні заходи в Україні.
Не можна буде виходити навіть вдвох: що ще забороняє Кабмін
Коронавірус в Україні. Інтерактивна мапа
Відповідну постанову вже затвердили, але ще не оприлюднили.
Міністр охорони здоров'я Максим Степанов повідомив, що, зокрема, обмежили час перебування на вулиці.
На вулицю можна буде виходити лише поодинці та лише в масках.
Хочете отримувати найважливіші новини в месенджер? Підписуйтеся на наш Telegram або Viber!
