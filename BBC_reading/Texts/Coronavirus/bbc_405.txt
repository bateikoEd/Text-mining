Копирайт изображения
REUTERS
Image caption
Влада Нью-Йорка використовує острів Харт для масових поховань вже понад 150 років
За останніми даними, в світі підтверджено понад 1,6 мільйона випадків зараження коронавірусом.
Щонайменше 97 тисяч людей померли. Епідемія заторкнула 185 країн.
Лідери за кількістю тих, хто захворів, - США (465 тисяч), Іспанія (157 тисяч), Італія (143 тисячі) та Німеччина (118 тисяч).
Водночас в Україні станом на ранок 10 квітня виявили 2203 підтверджених випадки коронавірусу, 311 - за останню добу. Померли 45 людей.
Британського прем'єра виписали з реанімації
МВФ: це найгірша економічна криза з часів Великої депресії
Через коронавірус ринок ліків заполонили підробки
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Братські могили у Нью-Йорку
В інтернеті з'явилися знімки, зроблені з дрона в Нью-Йорку, на яких люди в захисному одязі опускають труни в братську могилу.
Видно, як вони спускаються сходами на дно величезної ями.
Цю частину Нью-Йорка - острів Харт - понад 150 років використовує влада міста для масових поховань тих, у кого немає рідних або чиї родини не можуть оплатити похорон.
Копирайт изображения
REUTERS
Image caption
У четвер в цій братській могилі поховали близько 40 трун з тілами померлих
За даними мерії Нью-Йорка, поховання на острові Харт раніше проводили не частіше ніж раз на тиждень, а тепер робота там зупиняється тільки у вихідні.
Зазвичай для цього залучали в'язнів з в'язниці на острові Райкерс, також розташованого в акваторії Нью-Йорка. Але в розпал епідемії похоронами займаються компанії-підрядники.
У США штат Нью-Йорк продовжує лідирувати за кількістю смертей, випереджаючи цілі країни за цим показником.
У пацієнтів, яких вважали здоровими, знову виявили вірус
Південнокорейські органи охорони здоров'я повідомили, що у 91 людини, що, як вважали, одужала від коронавірусу, знову тести показали позитивний результат.
Корейські центри контролю та профілактики захворювань (KCDC) заявили в п'ятницю, що не розуміють, чому так відбулося.
Директор KCDC заявив на пресконференції, що, можливо, вірус "активувався" у них знову, і навряд чи вони заразилися повторно.
Інші експерти припускають, що пацієнтів могли діагностувати несправними тестами.
Дослідження цих даних викликає великий інтерес в усьому світі, адже медики сподіваються, що люди, заражені Covid-19, виробляють імунітет до цієї хвороби.
Нова хвиля у Сінгапурі
Сінгапур, який називають одним зі зразків ефективного запобігання коронавірусу, зіткнувся з другою хвилею зараження.
Попри ефективне запобігання спалаху під час першої хвилі без суворих карантинних заходів, у четвер в країні зареєстрували одразу 287 нових випадків.
Це пов'язують із поверненням сінгапурців з-за кордону, а також поширенням хвороби в гуртожитках трудових мігрантів із сусідніх країн.
Італія дякує Путіну і сумнівається у ЄС
Італійський прем'єр Джузеппе Конте в інтерв'ю BBC закликав Євросоюз більше допомагати країнам, які найбільше постраждали від коронавірусу, та відкинув ідею про те, що Росія надсилала Італії допомогу, щоб послабити санкції за анексію Криму.
За словами італійського політика, ЄС має допомагати більш адекватно, інакше криза з коронавірусом може знищити європейський проєкт.
Image caption
Італійський прем'єр Конте (ліворуч) у розмові з BBC заявив, що припущення, ніби Росія допомагала його країні з якимись політичними цілями - це образливі "інсинуації"
Зараз Італія та низка інших країн просувають ідею, щоб всі країни Євросоюзу фінансово допомогли тим його членам, які найбільше постраждали від пандемії. Але інші держави, наприклад Нідерланди, виступають проти цього, що вже викликало суперечки між міністрами фінансів країн єврозони.
Інші ж країни, такі як Китай, Куба, Україна та Росія, раніше вже послали своїх лікарів та медикаменти в Італію.
Москва додала до своїх посилок напис "від Росії з любов'ю", а її телеканали показали кадри, на яких деякі італійці заміняють прапор ЄС на російський.
На питання BBC, чи може така допомога бути пов'язана зі сподіваннями Кремля на підтримку Італії у послабленні санкцій ЄС проти Росії, Джузеппе Конте відповів, що такі "інсинуації" його "глибоко ображають".
"Це образа для італійського уряду... А також для Володимира Путіна, який ніколи б і подумати не міг, щоб використовувати це для якогось впливу", - запевнив італійський прем'єр.
ВООЗ просить менше політизувати коронавірус
Керівник Всесвітньої організації охорони здоров'я Тедрос Аданом Гебреісус закликав менше політизувати пандемію коронавірусу.
Так він відповів на критику президента США Дональда Трампа, що ВООЗ надто концентрувалася на Китаї і не змогла запобігти глобальному поширенню епідемії.
Копирайт изображения
AFP
Image caption
Тедрос Гебреісус
Трамп також пригрозив припинити внески від США для ВООЗ.
У відповідь Тедрос Гебреісус запевнив, що його організація дбає про кожну націю.
"Будь ласка, єднайтеся на національному рівні, не використовуйте COVID чи якісь політичні цілі", - закликав керівник ВООЗ.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
