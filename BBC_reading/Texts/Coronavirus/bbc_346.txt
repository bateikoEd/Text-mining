Копирайт изображения
GETTY IMAGES
За останню добу кількість нових випадків коронавірусної хвороби в Україні збільшилась на 143 і досягла 1462 випадків COVID-19.
Напередодні зранку влада повідомляла про 1319 хворих.
Серед 143 нових хворих 32 - це медики. Сім людей з цих 143-х перебувають у критичному стані.
Всього в українських лікарнях перебувають майже 700 людей з коронавірусом.
Коронавірус: у Києво-Печерській лаврі четверо хворих
"Проти росіян на Донузлаві легше було": життя заблокованого міста на карантині
Коронавірус в Україні. Інтерактивна мапа
Кількість померлих від COVID-19 зросла з 38 станом на ранок 6 квітня до 45-ти людей.
Водночас вже 28 хворих одужали. У 521 людини в Україні зараз підозрюють коронавірус.
Жодного випадку не зареєстрували у Миколаївській області. Цей "феномен" будуть розслідувати, чи це справді так, розповів Віктор Ляшко, заступник міністра охорони здоров'я.
Найбільше нових випадків хвороби зафіксували в Івано-Франківській області - 44. Найбільше хворих зараз у Києві - 253.
Загалом ситуація по Україні виглядає так:
Вінницька область — 77 випадків;
Волинська область — 34 випадки;
Дніпропетровська область — 15 випадків;
Донецька область — 10 випадків;
Житомирська область — 11 випадків;
Закарпатська область — 38 випадків;
Запорізька область — 41 випадок;
Івано-Франківська область — 160 випадків;
Кіровоградська область — 53 випадки;
м. Київ — 253 випадки;
Київська область — 97 випадків;
Львівська область — 29 випадків;
Луганська область — 3 випадки;
Одеська область — 30 випадків;
Полтавська область — 12 випадків;
Рівненська область — 40 випадків;
Сумська область — 51 випадок;
Тернопільська область — 168 випадків;
Харківська область — 1 випадок;
Херсонська область — 13 випадків;
Хмельницька область — 10 випадків;
Чернівецька область — 247 випадків;
Черкаська область — 62 випадки;
Чернігівська область — 7 випадків.
З усіх хворих 54% - це жінки.
Україна готова проводити до 30 тисяч тестувань на тиждень, запевнив пан Ляшко. Але поки тестують до 1500 зразків в день, зазначив чиновник.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
6 квітня зарнку стало відомо про смерть священника із Заліщиків, в якого першого на Тернопільщині підтвердився діагноз COVID-19. Чоловік перебував у госпіталі, але в останні дні його стан погіршився.
Вважається, що він був першим хворим в області.
Пропустити Youtube допис 2, автор: BBC News Україна
Увага: інші сайти можуть містити рекламу
Кінець Youtube допису 2, автор: BBC News Україна
Також 6 квітня офіційно підтвердили чотирьох хворих на коронавірус у Києво-Печерській лаврі, яка зачинилась на карантин.
Співробітники Нацполіції склали 192 адміністративних протоколи за порушення карантинних заходів.
МОЗ нагадує, що у випадку появи симптомів COVID-19, перш за все, треба телефонувати своєму сімейному лікарю, а той вже ухвалює рішення про подальші дії і може зетелфонувати мобільній бригаді, що проводить аналізи.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
