Копирайт изображения
GETTY IMAGES
Image caption
Володимир Путін під час відвідування інфекційної лікарні, де лікують хворих на коронавірус 24 березня
Через пандемію коронавірусу президент Росії Володимир Путіна оголосив весь квітень неробочим. Про це він сказав у спеціальному зверненні.
"Ухвалив рішення продовжити режим неробочих днів до кінця квітня. Зі збереженням заробітної плати", - заявив президент Росії.
Перед цим режим вихідного дня у Росії оголосили на один тиждень.
При цьому, Путін розповів, що у квітні працюватимуть органи влади, підприємства з безперевним циклом виробництва і торгові продуктові заклади.
Коронавірус в Україні: 804 випадки, 20 людей померли
Хроніки коронавірусу: нові тести в Україні та "сухий закон" і побої в Росії
Коронавірус допоміг: як Білорусь стала найфутбольнішою країною Європи
Аваков сказав, коли країна може повернутися до "нормального життя"
Загальна кількість хворих на коронавірус у Росії становить 3 548 осіб. 771 хворого зафіксували за останню добу.
29 березня в Москві та області оголосили режим загальної самоізоляції.
30 людей з підтвердженим діагнозом померли, з них шестеро - за останню добу.
31 березня стало відомо, що коронавірус виявили у головного лікаря інфекційної лікарні, в якій 24 березня побував російський президент.
Головлікар Комунарки Денис Проценко 24 березня потиснув руку президенту Росії. У цій лікарні лікують людей, що заразилися Covid-19. Стан Проценка оцінювався як задовільний.
Копирайт изображения
GETTY IMAGES
Image caption
Денис Проценко тиждень тому вітав у лікарні Володимира Путіна
Після того, як стало відомо, що у Проценка виявили коронавірус, прессескретар президента Дмитро Пєсков заявив журналістам, що Путін регулярно проходить тест.
"Він тестується регулярно. Все нормально", - цитувало слова Пєскова агентство РІА Новини.
Раніше російські ЗМІ повідомляли, що на коронавірус могли захворіти кілька працівників адміністрації президента Росії.
1 квітня стало відомо, що Володимир Путін почав проводити робочі наради дистанційно.
Копирайт изображения
KREMLIN.RU
Image caption
1 квітня Володимир Путін провів нараду з урядовцями через відеозв'язок
Що в Україні
Україна може повернутись до "нормального життя" не раніше середини травня, такий прогноз у своєму фейсбуці озвучив міністр внутрішніх справ Арсен Аваков.
"Моя точка зору: країна почне повертатись до нормального життя не раніше 15 травня. І це припущення оптиміста", - написав керівник МВС.
Водночас він зазначив, що це лише його прогноз, й точної дати завершення карантину в Україні не знає ніхто.
"Ніхто в нашій країні не знає, коли завершиться епідемія і скасується карантин, а хто каже, що знає - бреше. Все залежатиме від ситуації та нашої успішності в боротьбі з вірусом".
Копирайт изображения
UNIAN
Коронавірус допоміг: як Білорусь стала найфутбольнішою країною Європи
Коронавірус в Україні. Інтерактивна мапа
"Побачимо, як розвиватимуться події в Європі, яку хвиля епідемії накрила раніше за нас. Але, якщо чесно, треба бути реалістами", - додав Аваков.
Він також сподівається, що раннє, порівняно з багатьма іншими країнами, запровадження обмежувальних заходів в Україні має вберегти українців від найгіршого.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
"Якщо я правий, прокляття в бік влади за дискомфорт колись зміняться розумінням того, що ми все, наскільки це було можливо, робили правильно".
Минулого тижня Кабінет міністрів запровадив режим надзвичайної ситуації по всій території України і продовжив карантин до 24 квітня.
В Україні не працюють кафе, ресторани, розважальні заклади, кінотеатри, заклади освіти та культури. Також не функціонує громадський транспорт.
Проте працюють продовольчі магазини.
Ще суворіший карантин
Кабінет міністрів хоче 2 квітня ухвалити рішення про нові жорсткі заборони під час карантину, які діятимуть щонайменше до 24 квітня.
Серед планів уряду заборонити виходити на вулицю без маски та гуляти групою понад дві людини.
Такі пропозиції влада хоче доопрацювати до завтра і затвердити другого квітня.
"З метою унеможливлення поширення коронавірусної хвороби пропонується запровадити ефективну комбінацію профілактичних немедикаментозних заходів, серед яких: домашня ізоляція, соціальне дистанціювання осіб віком старше 60 років, обмеження відвідування парків та зон відпочинку та інше", - сказав міністр охорони здоров'я України Максим Степанов.
Копирайт изображения
KMU.GOV.UA
Image caption
Уряд хоче зробити карантин суттєво жорсткішим
Уряд хоче, щоб під час карантину на всій території України діяли заборони на:
перебування в громадських місцях без маски чи респіратора;
переміщення групою осіб більш ніж дві особи, крім випадків службової необхідності та супроводу дітей;
перебування в громадських місцях осіб, які не досягли 16 років, без супроводу повнолітніх;
відвідування парків, скверів, зон відпочинку, лісопаркових та прибережних зон, крім вигулу домашніх тварин однією особою та у випадку службової необхідності;
відвідування спортивних та дитячих майданчиків;
проведення всіх масових заходів, у яких бере участь понад 10 осіб.
Останнє не стосуватиметься заходів, необхідних для забезпечення роботи органів державної влади та органів місцевого самоврядування.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
