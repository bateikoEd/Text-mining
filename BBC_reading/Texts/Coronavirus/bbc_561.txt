Копирайт изображения
REUTERS
Image caption
Через коронавірус скасували пивний фестиваль Октоберфест, який щороку відвідують 6 млн людей
Президент США Дональд Трамп пообіцяв підписати наказ про тимчасове припинення імміграції до США.
У своєму Twitter Трамп написав, що це рішення він ухвалив "через напад невидимого ворога" (так він раніше говорив про коронавірус), а також виходячи з "необхідності захистити робочі місця наших чудових американських громадян".
Коронавірус: секс та побачення під час карантину
Добрі справи у важкі часи: як допомагати іншим
"У мене позитивний тест на коронавірус". Що робити?
Через пандемію коронавірусу США дозволяють в'їзд людям з Мексики і Канади тільки в разі крайньої потреби. Такі заходи будуть діяти щонайменше до середини травня.
Також існують суттєві обмеження на в'їзд до США громадян європейських країн і Китаю, але в країну, як і раніше, можуть приїжджати власники тимчасових робочих віз, студенти та бізнесмени.
Копирайт изображения
GETTY IMAGES
У США на Covid-19 захворіли майже 800 тисяч людей. Це країна з найбільшою кількістю інфекцій у світі. На планеті коронавірусом інфікувалися 2,4 млн людей.
Померли 170 тисяч людей, видужали - 650 тисяч.
За кількістю смертей на першому місці також США - 24 тисячі загиблих, далі йде Італія - 24 тисяч, Іспанія - 20 тисяч, Франція - 20 тисяч.
Втім, у понеділок італійська влада повідомила, що в країні вперше зменшилась кількість людей з підтвердженим коронавірусом.
Чиновники називають це хорошим знаком для країни, яка найбільше в Європі постраждала від коронавірусу.
Тим часом, Франція стала четвертою після Італії, Іспанії і США країною, де кількість жертв коронавірусу перевищила 20 тис.
Більше третини всіх смертей у Франції припадає на будинки для людей похилого віку.
Копирайт изображения
REUTERS
Німеччина скасувала культовий пивний фестиваль Октоберфест.
Подія була традиційно запланована на початок жовтня у Мюнхені і мала принести місту близько 1 млрд доларів. Щороку туди приїздить близько 6 млн людей.
Кількість підтверджених випадків зараження коронавірусом в Україні
Джерело даних: МОЗ. *Дані по анексованому Криму взяті з російських офіційних джерел, перевірити їх у незалежних джерелах поки що неможливо. Підтверджених даних з ОРДЛО немає. Мапа створена за допомогою Carto.
У ВООЗ закликають виходити з карантину поступово. Передчасне послаблення може призвести до сплеску нових інфекцій, повідомила організація у вівторок. Принаймні до того часу, поки не знайдуть ефективну вакцину.
Кожен уряд, який думає про полегшення карантинних заходів, повинен планувати це поетапно, постійно контролюючи ситуацію.
Права на зображення BBC News Україна
BBC NEWS УКРАЇНА
Тим часом, у сусідній Білорусі вже більше хворих на коронавірус, ніж в Україні. Станом на 20 квітня, там було 6200 хворих.
МОЗ Білорусі повідомляє, що в країні зробили понад 100 тисяч тестів. При цьому не зазначають, яких - методом ПЛР чи експрес.
Понад 500 людей одужали, а 51 людина померла.
Як подорожувати під час епідемії
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
