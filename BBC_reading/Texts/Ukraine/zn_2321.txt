Підозрюваним загрожує штраф або позбавлення волі на строк від двох до п'яти років.

Національна поліція Києва відкрила кримінальне провадження за фактом на нападу на ромів у столиці на вулиці Саперно-Слобідській. Поліцейські знайшли публікацію про вчинення злочину під час моніторингу в інтернеті, повідомляє пресцентр Нацполіції.
Правоохоронці вже поспілкувалися з автором публікації та отримали відповідні свідчення. Зараз поліцейські встановлюють самих потерпілих.
"На підставі зібраних даних слідчим відділом Голосіївського управління поліції розпочато кримінальне провадження за ч. 2 ст. 161 (Порушення рівноправності громадян залежно від їх расової, національної належності, релігійних переконань, інвалідності та за іншими ознаками, що поєднано з насильством) Кримінального кодексу України", - повідомили у Нацполіції.
Ця стаття передбачає покарання у вигляді штрафу від п'ятисот до тисячі неоподатковуваних мінімумів доходів громадян або позбавлення волі на строк від двох до п'яти років з позбавленням права обіймати певні посади чи займатися певною діяльністю на строк до трьох років або без такого.



Раніше за дискримінаційне ставлення до ромів потрапив у скандал мер Івано-Франківська Руслан Марцінків, який вимагав, щоб поліція "спакувала" і вивезла людей ромської національності на Закарпаття. Пізніше Марцінків спробував виправдатись за розпорядження та розповів про мотивацію його рішення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



