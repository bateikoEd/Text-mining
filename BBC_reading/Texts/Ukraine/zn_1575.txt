В Держслужбі з надзвичайних ситуацій також розповіли про забруднення повітря.

Хімічні забруднення повітря в Київській і Житомирській областях, а також у Києві в межах норми, повідомив директор департаменту реагування на надзвичайні ситуації ДСНС Володимир Демчук. Він також розповів про ситуацію з пожежами в зазначених областях.
"Ситуація з лісовими пожежами в зоні відчуження ЧАЕС і в Житомирській області поступово нормалізується", - зазначив Демчук.
Він також повідомив про те, що вранці 21 квітня рятувальники ліквідували пожежу біля села Корогод в Київській області. За словами Демчука, зараз зусилля Держслужби з надзвичайних ситуацій спрямовані на гасіння пожеж біля населених пунктів Розсоха, Крива гора і Рудьки. Крім того, він розповів про вжиття заходів щодо недопущення поширення вогню на територію республіки Білорусь.
"Об'єкт укриття, сховища відпрацьованого ядерного палива та інші об'єкти зони відчуження працюють у звичайному режимі",- зазначив Демчук.
Він додав, що в Житомирській області локалізували ще один осередок займання поблизу села Острова. За його словами, рятувальники намагаються локалізувати і загасити пожежу на території Виступовицького лісництва.
"Радіаційний фон у Києві, Київській області та в зоні відчуження в межах природних фонових значень", - додав Демчук.
У той же час директор Укргідрометцентру Микола Кулеба заявив про те, що хімічне забруднення повітря в столиці після суттєвого зменшення напередодні істотно не змінилося.
"Показники концентрації пилу, діоксиду азоту, діоксиду сірки, формальдегіду та оксиду вуглецю в основному нижче гранично допустимих концентрацій або наближаються до них", - зазначив Кулеба.



В Житомирській області пожежі гасять з 4 квітня. За цей час вогонь поширився на села Острова, Личмани і три хутори, 39 будівель згоріли дотла.
За словами міністра внутрішніх справ Арсена Авакова, у правоохоронців є дві версії виникнення пожеж - суховії та навмисний підпал. У той же час секретар РНБО Олексій Данылов припустив, що до підпалів в Житомирській області можуть бути причетні місцеві власники землі.
Голова Житомирської ОДА заявив про те, що пожежі в області завдали збитків на 25 мільйонів гривень.
У зоні відчуження Чорнобильської атомної електростанції пожежі також виникли 4 квітня, на їх гасіння пішло 10 днів. Однак через пилову бурю і сильних поривів вітру, 16 квітня пожежа спалахнула заново. Напередодні в Держслужбі з надзвичайних ситуацій відзначили, що загрози сховищ радіоактивних відходів та іншим критичним об'єктів інфраструктури зони відчуження немає. Радіаційна обстановка контролюється, радіаційний фон не перевищує норми.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



