У Житомирській області в побуті і в екосистемах зафіксовано 48 пожеж.

В Овруцькому районі на Житомирщині евакуювали жителів сіл, які втратили житло через лісові пожежі. Всіх жителів згорілих сіл евакуювали й переселили у сусідні села, зокрема в село Гладковичі. Про це інформує прес-служба Житомирської ОДА.
Серед причин загоряння, за словами місцевих жителів, стала також діяльність людей, які після збирання на кладовищі села Первомайське підпалили сміття, в результаті чого вогонь перекинувся на дерева, а потім поширився і на інші сусідні населені пункти.
Підпалена суха трава та сміття сприяли швидкому поширенню полум'я. Вогонь був верховим, що ускладнювало боротьбу з пожежею. В результаті пожежа дісталася до сусідніх сіл: Бережесть, Каменевка, Магдин, Личмани.
Зараз триває локалізація і ліквідація 27 великих лісових пожеж. З них 14 пожеж вже локалізовані на орієнтовній площі майже 2 тис. га., залучено понад 100 одиниць техніки, працює авіація. Вогняну стихію посилює сильний поривчастий вітер. Тому вогонь поширюється з великою швидкістю, полум'я досягає висоти дерев і за лічені секунди охоплює значні території.
У Житомирській області в побуті і в екосистемах було зареєстровано 48 пожеж. З початку 2020 року на Житомирщині сталося вже 1020 загорянь сухої трави на загальній площі 2264 га, 3 людини загинуло.

Зазначимо, через масштабні пожежі на Житомирщині в Києві погіршився стан повітря, в результаті чого столиця України опинилася в топі рейтингу по забрудненості повітря серед найбільших міст світу.
За даними Управління екології та природних ресурсів КМДА, протягом 16 та 17 квітня в повітрі Києва були перевищені концентрації діоксиду сірки, формальдегіду і діоксиду азоту. Шкідливі домішки в атмосфері будуть присутні і у вихідні дні, поки не зміниться напрямок вітру.



Нагадаємо, що Верховна Рада України прийняла законопроект, яким підвищені штрафи за підпал сухостою у 18 разів.
Прийнятий проект закону істотно підвищує розміри штрафів за забруднення атмосферного повітря, знищення або пошкодження об'єктів рослинного світу, порушення вимог пожежної безпеки в лісах та самовільне випалювання сухої рослинності або її залишків. Згідно із законом, штраф за забруднення повітря становить від 30 тис. 600 грн до 61 200 тис. грн або обмеженням волі на строк до трьох років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



