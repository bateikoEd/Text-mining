

Офіс генерального прокурора у понеділок, 27 квітня, проведе брифінг, на якому буде оголошено про завершення розслідування ключових фігурантів справи Гандзюк. А фактично – про злиття справи, повідомляє спільнота "Хто замовив Катю Гандзюк".
"Сьогодні о 16:00 відбудеться брифінг представників Офісу Генерального прокурора України. Нам стало відомо, що на ньому збираються оголосити про завершення про завершення розслідування по Мангеру і Левіну", - йдеться у повідомленні.
Активісти пояснили, чому це дуже погано:
1. До кінця розслідування ще три місяці. Поки що незавершені ані слідчі дії, ані негласні слідчі дії, ані навіть ті слідчі дії, які були ініційовані потерпілими і клопотання по яким були задоволені.
2. На передачі справи до суду "як є", без збору додаткових доказів, вже дуже довго наполягають адвокати одного із підозрюваних замовників вбивства – голови Херсонської облради Владислава Мангера. Таким чином вони розраховують отримати виправдовувальний вирок.
3. Генеральна прокуратура підтримала вимоги адвокатів Мангера.
4. Підозрюваний організатор злочину Олексій Левін так і не дав свідчень і заявив про відмову співпраці зі слідством. "Це цілком логічно, адже Мангер уже передав його рідним частину обіцяних грошей за мовчання", - наголошують активісти.
5. Підозрюваний співорганізатор злочину Ігор Павловський також відмовився від дачі свідчень.
"Очевидно, що Мангер домовився з ГПУ на найвищому рівні, щоб отримати гарантії недоторканності саме зараз. Інакше важко пояснити навіщо слідству нехтувати 3-ма місяцями, які залишились для збору доказів і обривати слідчі дії", - додається у повідомленні.
Єдиним логічним поясненням цих події у спільноті вважають підтвердження інформації про те, що підозрюваний замовник вбивства Гандзюк збирав гроші.
"У нас єдине пояснення: інформація, що Мангер збирав гроші підтверджується. Зібрав. Заніс. Домовився", - резюмується у заяві.

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



