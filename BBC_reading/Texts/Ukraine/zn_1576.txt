Миколу Поворозника підозрюють у хабарництві.

Міський голова Києва Віталій Кличко повідомив, що Миколу Поворозника відсторонять від виконання обов'язків першого заступника голови КМДА на час розслідування його справи про хабарництво. Його обов'язки тимчасово перейдуть до Валентина Мандрієвського. Про це Кличко повідомив на брифінгу у вівторок, 21 квітня.
"Хочу ще раз наголосити, міська влада відкрита і завжди співпрацює з правоохоронними органами у запобіганні корупції. У розслідування справи щодо першого заступника голови КМДА Миколи Поворозника зокрема. Щоб розслідування було неупередженим і не було закидів у якомусь впливі чиновника високого рангу, яким є Поворозник, він написав заяву про відсторонення від обов'язків на час розслідування. Я вважаю це правильним кроком, тому відстороню його від виконання обов'язків і поклав виконання обов'язків першого заступника голови КМДА на Валентина Мандрієвського", - заявив Кличко.
Він також додав, що  розраховує на оперативне, відкрите об'єктивне розслідування цієї справи – справедливо і без політики.
Сам Микола Поворозник заперечує висунуті йому звинувачення у хабарництві.



До того, Кличко також звернувся з вимогою до НАБУ щодо публічного розслідування справи. Він зазначив, що не буде покривати корумпованих чиновників, але якщо справу Поворозника сфабриковано, то будуть відповідати ті, хто за цим стоїть.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



