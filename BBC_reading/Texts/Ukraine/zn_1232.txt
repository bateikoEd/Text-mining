"Слуга народу" з Хмельницького одужав від COVID-19 і перебуває на самоізоляції.

Народний депутат від партії "Слуга народу" Володимир Ватрас одужав від COVID-19 і наразі перебуває на самоізоляції у власній квартирі в Хмельницькому. Про це повідомляє Уніан. 
За словами народного обранця, зараз недоцільно скорочувати видатки державного бюджету на фонд з протидії поширенню коронавірусної інфекції. Ватрас вважає, що "кошти варто тимчасово зняти з інших галузей і профінансувати систему охорони здоров'я".
28 березня депутат потрапив до Хмельницької міської інфекційної лікарні з пневмонією, тоді ж йому зробили ПЛР-тест, який підтвердив COVID-19.
"Перші три-чотири доби перебував у реанімації, був момент, коли застосовували кисневий концентрат. В цілому, мій стан здоров'я медики оцінювали як середньої тяжкості" — поділився Ватрас.
Нардеп зазначив, що перед випискою йому зробили два ПЛР-тести, які показали негативні результати на коронавірус. Політик додав, що наразі перебуває на самоізоляції, яка триватиме 14 днів. Крім цього, він продовжує амбулаторно лікувати пневмонію, контрольний знімок якої планує зробити за тиждень.


Нагадаємо, що нещодавно опубліковані результати опитування, проведеного протягом 4-7 квітня серед жителів Києва, показали те, що третина киян вважає реакцію Зеленського на загрозу поширення COVID-19 неефективною. 47% респондентів вважають, що президент все робить правильно, 35% упевнені в неефективності його дій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



