Ажіотажний сплеск попиту на валюту в березні був більше викликаний психологічними факторами

Зміцнення гривні до курсу долара у квітні – на початку травня викликано низкою факторів, серед яких скорочення імпорту і падіння економічної активності, заявила перший заступник голови Національного банку України Катерина Рожкова в ефірі каналу "Україна 24".
За її словами, на курс долара впливають не якісь події, а насамперед попит і пропозиція.
"Сьогодні ми бачимо, що у зв'язку з карантинними заходами, зокрема не тільки в нашій країні, а в більшості країн світу, ми спостерігаємо скорочення імпорту, а це зменшення попиту на іноземну валюту", - пояснила Рожкова, нагадавши, що сьогодні ми є свідками історичного здешевлення енергоносіїв, що також призводить до зниження попиту на іноземну валюту.
Вона переконана, що ажіотажний сплеск попиту на валюту в березні був більше викликаний психологічними чинниками, ніж економічними, а сьогодні курс долара до гривні коливається незначно, а НБУ купує валюту.


НБУ продовжує купувати і продавати валюту з метою контролювати курс гривні. Тільки у квітні НБУ купив в резерви близько 0 млн. Як результат, міжнародні резерви НБУ повернулися до показника початку року - вище $ 25 млрд.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



