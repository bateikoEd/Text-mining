Найбільш інфікованою залишається Чернівецька область.

Станом на ранок, 18 квітня, в Україні зафіксовано 444 нові випадки інфікування коронавірусом. Про це свідчать дані ЦГЗ.
Загалом в  Україні 5106 лабораторно підтверджених випадків COVID-19, з яких 133 – летальні. Всього від початку епідемії 275 пацієнтів вже одужали.
Як відомо, найбільшу кількість інфікованих зафіксовано в таких областях:  Чернівецькій – 840, Івано-Франківській – 462, Тернопільській – 366. Крім цього, загалом 770 випадків зареєстровано у Києві.
Дані з тимчасово окупованих територій АР Крим, Донецької, Луганської областей та міста Севастополя відсутні.
 

Раніше міський голова Києва Віталій Кличко заявив про те, що київські будинки, де знаходяться заражені коронавірусом або люди на самоізоляції дезінфікують рятувальники. Вони використовують спецзасоби, рекомендовані ВООЗ.
Нагадаємо, нове дослідження Центру контролю і профілактики інфекційних захворювань у США (CDC) показало, що коронавірус може долати в повітрі відстані до 4 метрів, тобто у 2 рази більше, ніж було заведено вважати раніше. Але особливу небезпеку становлять саме медпрацівники, які безпосередньо контактують з інфікованими.
Все ж станом на сьогодні CDC рекомендує дотримуватися дистанції у 2 метри, тоді як представники ВООЗ взагалі говорять, що достатньо буде знаходитися на відстані 60 сантиметрів один від одного.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



