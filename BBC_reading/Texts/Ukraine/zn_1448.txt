Правоохоронці  готові вдатися до адміністративних покарань.

Міністерство внутрішніх справ вкотре закликає українців залишитися вдома та не відвідувати храми на Великдень, оскільки це може стати причиною нового спалаху коронавірусу. Про це заявив директор департаменту комунікації відомства Артем Шевченко.
"Ми в черговий раз закликаємо громадян не приходити в цьому році на релігійні служби. У разі, якщо таке станеться, правоохоронці будуть проводити роз'яснювальну роботу, щоб люди дотримувалися особистих заходів безпеки і тримали необхідну дистанцію. Якщо не вдасться профілактично достукатися до свідомості громадян, за словами голови Нацполіціі Ігоря Клименка, правоохоронці готові вдаватися до більш жорстких заходів - адміністративним покаранням", - заявив Шевченко.
За його словами, для спалаху в Україні буде достатньо, аби 10 частина громадян проігнорували карантинні заходи.
Як відомо, минулого року в релігійних обрядах на Великдень взяли участь близько 7,5 мільйона українців.


Раніше повідомлялося, що у разі непокори людей і їх великого скупчення під час великодніх свят поліція залучатиме сили спеціального призначення. До охорони громадського порядку та забезпечення дотримання карантину залучено близько 30 тис. поліцейських, але при необхідності залучатимуть більшу кількість особового складу.
Як повідомлялося, у період Великодніх свят співробітники Національної поліції і військовослужбовці Національної гвардії будуть нести чергування поблизу 179 культових споруд в Києві.
Нагадаємо, Офіс президента України опублікував час трансляцій великодніх богослужінь, порадивши українцям на Великдень дотримуватись домашнього карантину.
Різні телеканали транслюватимуть великодні служби всіх найбільших церков України — Греко-католицької, Православної церкви України і УПЦ МП.
В ніч з 18 на 19 квітня (23:00 – 03:00)
Богослужіння Православної церкви України транслюватимуть телеканали "1+1" та "UA: Перший"
Богослужіння Української православної церкви Московського патріархату – канали "Україна" і "Інтер".
19 квітня (07:30 – 11:00)
Богослужіння Української греко-католицької церкви транслюватимуть канали ICTV та "UA: Перший".
Президент України особисто закликав голів всіх українських церков сприяти підтриманню карантину під час великодніх свят, забезпечивши всеукраїнський проект "Великдень вдома".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



