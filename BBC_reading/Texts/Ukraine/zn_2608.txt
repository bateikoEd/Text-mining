З 11 травня в Україні почнуться перші послаблення карантинних обмежень.

Міністр внутрішніх справ Арсен Аваков вважає, що карантин в Україні необхідно знімати частково, орієнтуючись на ситуацію окремо по регіонах. Про це він заявив під час церемонії вручення нагород українським лікарям, які у квітні допомагали Італії боротися з COVID-19, повідомляє прес-служба МВС.
За його словами, в країні поширення коронавірусу відбувається по позитивній динаміці. При цьому він вважає, що велика заслуга у даному розвитку подій належить місцевій владі.
"Україна демонструє одну з найкращих динамік в Європі і її важливо утримати. Я вважаю, що рішення про зняття карантину повинні прийматися з урахуванням розвитку епідемій в кожному регіоні країни. 11 травня - чергове випробування, початок ослаблення карантину, але необхідно продумати кожен крок, щоб все було безпечно", - розповів Аваков.
Крім цього глава МВС попросив медиків, які повернулися з Італії, ділитися досвідом по боротьбі з COVID-19.

Як повідомлялося, з 11 травня Україна починає перший етап виходу з карантину, в ході якого українцям дозволять гуляти в парках, відвідувати музеї та бібліотеки, почнуть відкриватися ринки, невеликі магазини, літні майданчики кафе. Також місцевій владі рекомендують збільшити кількість місць у транспорті, щоб громадяни могли добиратися на роботу. Однак будь-які регулярні пасажирські перевезення все ще залишаються під забороною в Україні, Офіс президента повідомляв, що столичне метро запрацює вже з червня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



