Також після обсервації люди мають дістатись місця проживання за власний кошт.

Особи, що перебувають в обсерваторах-ізоляторах, матимуть оплачувати своє харчування за власний кошт. Відповідну постанову ухвалив Кабінет міністрів України 8 квітня. Зазначається, що всі інші послуги є безкоштовними. 
Також особи, які перебувають в обсерваторах (ізоляторах), можуть отримувати особисті речі, продукти харчування (крім алкогольних напоїв та речей, заборонених до зберігання) та зобов'язані дотримуватись правил, встановлених адміністрацією місця обсервації (ізоляції).
Адміністрація місця обсервації (ізоляції) забезпечує підготовку місця обсервації (ізоляції) до прийому осіб та створення належних умов їх перебування, стежить за дотриманням вимог інфекційного контролю, забезпеченням персоналу засобами індивідуального захисту під час обслуговування осіб, які перебувають на обсервації (ізоляції).
За доправлення на обсервацію осіб та організацію їхнього харчування (за нього потрібно буде платити з власної кишені) відповідає місцева влада. МВС, Нацполіція та Нацгвардіія забезпечують супровід транспорту до місць обсервації та порядок на території обсерваторів.


Нагадаємо, Кабінет міністрів України ухвалив рішення про обов'язкову госпіталізацію до обсерваторів осіб, які визначаються обласними та Київською міською державними адміністраціями як ті, хто не можуть дотримуватися вимоги самоізоляції, а також ті, хто двічі порушив умови самоізоляції.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



