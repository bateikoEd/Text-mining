За словами Степанова, МОЗ направило перелік ще на початку квітня.

Міністр охорони здоров'я України Максим Степанов заявив, що на наступному засіданні Кабінету міністрів України, яке відбудеться вже наступного тижня, мають затвердити перелік медичних препаратів для держзакупівель. Питання затвердження списку необхідних ліків було відкритим ще до призначення нового голови МОЗу, повідомив міністр на брифінгу у суботу, 2 травня.
За словами Максима Степанова, міністерство направило відповідний перелік лікарських засобів ще 7 квітня.
"Цей перелік затверджується постановою уряду. Відразу коли я прийшов на посаду, одним з найперших питань було, чому цей перелік ще не затверджено. Ще 7 квітня ми направили цей перелік до органів, які повинні це затверджувати. Зокрема, до Міністерства фінансів. Він вже практично погоджений. Я думаю, що на наступному засіданні уряду, він має бути затверджений", - заявив Степанов.



Після заяви про те, що МОЗ блокує закупівлі ліків в Україні, гендиректора ДП "Медичні закупівлі України" Арсена Жумаділова викликали на допит у поліцію. Як заявляв Жумаділов, він відмовився від призначення в держпідприємстві "смотрящого" від колишнього голови МОЗ Іллі Ємця, який хотів поставити свою людину на посаду заступника Жумаділова.
Детальніше про ситуацію, яка склалася з централізованою закупівлею ліків, читайте в інтерв'ю Алли Котляр з Арсеном Жумаділовим  "Як "свої люди" чужі життя переважили" для ZN.UA
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



