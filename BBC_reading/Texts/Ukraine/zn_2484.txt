Якщо ви вмієте керувати міграцією, ваша економіка зростає, каже Гайдуцький.

Найближчим часом буде невелике затишшя в міграційних процесах, пов'язане як з карантином, так і з глобальним зниженням попиту. Але бізнес швидко адаптується, уряди розвинених країн запустять фінансові вливання для пожвавлення економіки, це знову створить попит на робочу силу, розповів в інтерв'ю для ZN.UA експерт з питань міграції Андрій Гайдуцький.


"Якщо ви вмієте керувати міграцією, ваша економіка зростає. В Об'єднаних Арабських Еміратах, в Катарі вже 90% темпів економічного зростання залежить від мігрантів, в Канаді та Швеції — понад 10%, у Польщі — теж майже 10%. І ці цифри будуть тільки зростати", - сказав експерт, додавши, що в більш розвинених країнах спочатку від припливу мігрантів залежить тільки приріст населення, а потім — і зростання самої економіки.
Гайдуцький каже, що країни як Канада це вже розуміють та ставлять чіткі цілі щодо збільшення кількості іммігрантів: наприклад, за 2020-2022 роки вони повинні залучити близько одного мільйона іммігрантів.
"Тому якщо врахувати, що міграція — постійний процес, і в цьому зацікавлені приймаючі країни, то міграція продовжиться. Складно виїжджати тим, хто вже в солідному віці, не знає іноземну мову, має проблеми зі здоров'ям. Всі інші групи населення, які потенційно можуть бути об'єктом підвищеного інтересу приймаючих країн, відповідно, країни також будуть розробляти програми по їх залученню", - сказав експерт.
Завдання влади України він називає розробку мотиваційних програм повернення трудових мігрантів. Експерт попередив, що зараз Україні потрібно пройти те, що ще в 1950-1980-х роках пройшли Італія, Португалія, Ізраїль, Південна Корея. У 1990-х — Ірландія. Зараз це проходять країни Південно-Східної Азії.


Детальніше про те, як економічний ефект пандемії COVID-19 вплине на трудову міграцію та як можна залишити в країні тих українців, які повернулися, читайте в інтерв'ю Олександра Хребта з експертом з питань міграції Андрієм Гайдуцьким "Трудова дифузія".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



