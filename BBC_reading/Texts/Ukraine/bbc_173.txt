Копирайт изображения
REUTERS
Вдень на західних кордонах України утворилися великі черги з людей, які намагаються повернутися з Польщі та інших країн. Після цього прикордонникам довелося відкрити піший напрямок поряд з пунктом пропуску "Краківець".
"Охоронці кордону розгорнули пересувні автомобільні комплекси прикордонного контролю на базі двох автомобілей. Усього забезпечено робочі місця для 7 експертів з перевірки документів", - зазначають в Державній прикордонній службі.
Станом на 18:00 на пункті пропуску "Ягодин" вдалося пропустити 5600 людей, черга зникла, у пункті пропуску Рава-Руська пропустили 3 729 людей, залишалося 50 людей у черзі.
Проте у пункті пропуску "Краківець" пропустили 3178 людей, але залишалася черга у 1 800 людей, тому прикордонники відкрили піший напрямок пропуску.
Коронавірус в Україні. Інтерактивна мапа
Що не так з евакуацією українців?
"Антиколомойський закон": до чого тут дефолт, карантин і сам Коломойський?
Дистанції не було
Оскільки піші переходи закриті вже кілька днів, прикордонники сьогодні намагалися перевезти якомога більше людей автобусами, які надала місцева влада Львівської, Рівненської та Волинської областей.
Однак через те, що наплив масовий, а також через додаткову профілактику, на пунктах пропуску виникли скупчення людей, в яких, за свідченнями очевидців, дотримуватися "соціальної дистанції" не виходило.
Так само скупчення людей було і на залізничному вокзалі у польському Перемишлі, звідки українці повертаються до Львова.
Юрій Степаненко з Інституту ядерних досліджень НАН України їздив до Варшави на експериментальні вимірювання.
Вчора він з колегами повертався до України і перетинав кордон на пункті пропуску "Ягодин".
Там, за його словами, польська сторона пропустила досить швидко: "Їм головне, щоб люди залишили Польщу".
Проблеми почалися далі.
Копирайт изображения
ЮРІЙ СТЕПАНЕНКО
Оскільки всі піші переходи закриті вже понад тиждень (від початку карантину), людям доводиться чекати кілька годин у чергах на автобуси, які перевезуть їх на український бік.
Зокрема, там курсують кілька автобусів прикордонників, ДСНС, а також комерційних перевізників.
Через те, що пропускають людей через КПП порівняно повільно, почали утворюватися натовпи.
Пропустити Facebook допис , автор: Yuriy
Українська кордонна жесть. Українські громадяни мають бути на карантині. Тобто гуртом, пліч о пліч самоізольовано...
Posted by Yuriy Stepanenko on Thursday, 26 March 2020
Кінець Facebook допису , автор: Yuriy
"Дистанції там вже не притримувалися у принципі. Все було досить хаотично", - пригадує Юрій.
Оскільки чоловік як і решта натовпу перебували в буферній зоні автомобільного пункту пропуску, то там не було передбачено навіть туалетів.
На самому КПП працювало лише кілька віконець. "При переході поміряли температуру, спитали, де будемо самоізолюватися", - каже Юрій.
За його словами, перетин кордону у нього зайняв близько п'яти годин.
"Але нам ще пощастило, бо ми спеціально приїхали рано. А за нами залишалося значно більше людей. Вони прибували буквально на очах", - підсумував чоловік.
Що кажуть прикордонники
У Державній прикордонній службі пояснили BBC News Україна, що проблеми виникли через масовий наплив людей після заяви президента про закриття кордону.
За словами речника прикордонної служби Андрія Демченка, потік фактично виріс удвічі.
Станом на ранок п'ятниці, найбільше людей зібралося в пунктах пропуску "Краківець" (близько 2 тис.), "Ягодин" (1,2 тис.) і "Рава-Руська" (600).
"Люди продовжують прибувати", - зазначав Андрій Демченко.
Пропустити Facebook допис , автор: Державна прикордонна служба України
❗️ Держприкордонслужба вживає заходів для доставки та оформлення пішоходів, які накопичуються перед пунктами...
Posted by Державна прикордонна служба України on Friday, 27 March 2020
Кінець Facebook допису , автор: Державна прикордонна служба України
Він також запевнив, що прикордонники перевезуть автобусами всіх, хто там зібрався.
Сам перехід через кордон затримується через те, що запровадили обов'язкову перевірку температури, а також заповнення форми щодо добровільної згоди на самоізоляцію. При цьому ще й треба проходити і звичні прикордонні процедури.
"Додаткові контрольно-профілактичні заходи проводяться задля безпеки. Охоронці кордону розраховують на розуміння співвітчизників", - кажуть у ДПСУ.
Про повне закриття українських кордонів напередодні заявив президент Зеленський: "До кінця п'ятниці, 27 березня, буде закрито державний кордон та припинено усі пасажирські перевезення".
"Немає часу чекати": Зеленський заявив про закриття кордону для пасажирських перевезень
"Ховати знайомих гірше". Як живе Європа на карантині
Карантин в Україні: сервіси, які можуть стати вам у пригоді
Як коронавірус змінив секс-індустрію - огляд ЗМІ
Коли саме закриють кордони, має вирішити уряд. За даними BBC News Україна, таке рішення можуть прийняти вже у п'ятницю ввечері.
Проблеми з потягом
Скупчення людей виникали і при поверненні з Польщі потягом з Перемишля.
Михайло, який їхав у вівторок, розповів BBC News Україна, що українців там не випускали з вокзалу і пропускали через спеціальні коридори поліцейських.
Пройти можна було лише з квитком. Сам потяг також затримався на годину, однак проблем з паспортним контролем не виникало.
А у Львові працівники, які проводили санітарний догляд, питали, кому потрібен "доїзд" в інші регіони. Таких людей тих просили пройти до залів очікування.
"Але мене більше здивувало, що лише третина з тих, хто їхав, були у масках. Хоча у польських аптеках купити маски можна, вони не дорогі. Хтось навіть казав: зараз приїду і буду гуляти", - дивується чоловік, який сам зараз перебуває на самоізоляції.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Хочете отримувати найважливіші новини в месенджер? Підписуйтеся на наш Telegram або Viber!
