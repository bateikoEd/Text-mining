Три області взагалі не відзвітували МОЗ про виплати лікарям.

Міністр охорони здоров'я Максим Степанов розповів, що ситуація з виплатами по областях 300-відсоткових зарплат медикам, які напряму працюють із зараженими коронавірусом, досі залишається невирішеною. МОЗ перерахувало необхідні кошти та дало наказ відзвітувати про виплати до п'ятниці, 8 травня. Досі цього не зробили три області, розповів Степанов на брифінгу 9 травня.
 "По-перше, три області взагалі не відзвітувались – це Дніпропетровська, Київська та Херсонська області. По-друге, по тих звітах, які ми побачили… Я наведу приклад. Харківська область проінформувала про 17 медичних працівників, що у березні були зайняті лікуванням чотирьох хворих. Загальна сума коштів, що виплачена у якості доплат з бюджетів усіх рівнів – 14 900 гривень, або 870 гривень, якщо просто поділити та вивести середнє. Не краща ситуація в інших областях відбувається" - зазначив Степанов.
За його словами, найближчим часом ситуація з виплатами лікарям має вирішитись. Оскільки після засідання, в якому брали участь заступників голів ОДА та керівники департаментів охорони здоров'я, не було звітності про виплати медикам ще за березень,  міністр збирається підняти питання кадрових змін.
"Ця ситуація перебуває на контролі президента України та уряду. МОЗ виконує цей контроль вже безпосередньо у комунікації з областями. Я буду наполягати на прийнятті відповідних управлінських рішень, в тому числі кадрового характеру", - зазначив Степанов.



Тим часом, співробітники Київської лікарні швидкої допомоги вийшли на акцію протесту. Замість обіцяного підвищення зарплати, їм урізали зарплати на 50%. 
У Сумській області оголосив голодування гендиректор Глухівської міської лікарні Анатолій Кияшко. Основна причина - недофінансування лікарні і відсутність контракту з Національною службою охорони здоров'я. Також в Києві протестували медики клінічної лікарні №8, яким не виплатили обіцяну надбавку за лікування хворих на коронавірус.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



