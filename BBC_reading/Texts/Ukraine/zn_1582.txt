Серед померлих працівник поліції та сам нападник.

Правоохоронці в канадському містечку Портапік підозрюють, що кількість жертв внаслідок наймасовішої в історії країни стрілянини, яка сталася у провінції Нова Шотландія 20 квітня, може й далі зростати, а зараз число смертей вже збільшилося до 19. Про це повідомляє видання Reuters.
Зазначається, серед померлих працівники поліції та сам нападник.
Раніше канадській кінній поліції стало відоме ім'я чоловіка, який розпочав стрілянину. Ним виявився 51-річний стоматолог Габріель Уортман. Наразі правоохоронцям ще не вдалося з'ясувати мотиви масового вбивства.


20 квітня у провінції Нова Шотландія сталося наймасовіше вбивство за всю історію Канади. За даними поліції, Габріель Уортман спочатку проник у будинок в селищі Портапік і застрелив там кілька людей. Після цього він почав їздити між містами провінції і безладно стріляти по людях, поки їхав на автомобілі. Машина була замаскована під поліцейську, а на самому Уортмані була поліцейська форма.
Поліція намагалася наздогнати Уортмана близько 12 годин і в 30 км від Галіфаксу заблокувала його на автозаправці. Уортман почав відстрілюватися від правоохоронців. Він поранив одного поліцейського і вбив констебля Хайді Стівенсон. Стрілка ліквідував спецназ поліції.
Поліція вважає, що перші жертви в будинку в Портапіку були не випадковими. А інших людей Уортман вбив навмання. Поліція складає маршрут стрілка і припускає, що він міг вбити більше людей, ніж зараз відомо.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



