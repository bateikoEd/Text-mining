До складу злочинної групи, за даними слідства, входили дві жінки і чоловік.

Поліція затримала в Луганській області трьох осіб за підозрою в вимаганні 2 млн гривень у місцевого фермера. Слідство вважає організатором злочинної групи затриманого чоловіка, а його спільницями – двох жінок, повідомили в Національній поліції.
За даними поліції, група побудувала свій злочинний "бізнес" на вибиванні грошей у підприємців. Якщо потерпілі відмовлялися платити – їм погрожували знищенням майна і фізичною розправою.
Один із фермерів, у якого рекетири вимагали 2 млн гривень, звернувся до поліції. Злочинцям він сказав, що не має всієї суми, і ті погодилися отримувати виплати частинами. Тим часом правоохоронці задокументували процес передачі грошей рекетирам.
У середу, 6 травня, трьох підозрюваних затримали на блокпосту "Кремінна-Торське" після того, як фермер віддав їм останню частину суми – 500 тисяч гривень. Поліція також провела обшуки у помешканні затриманих.
У них вилучили 500 тисяч гривень, 28 тисяч доларів, золоті прикраси, мобільні телефони, банківські картки, наркотики та психотропну речовину. В рамках слідчих дій було встановлено, що підозрювані вирощували вдома канабіс.
Підозрюваним інкримінують ч. 4 ст. 189 Кримінального кодексу (вимагання у складі групи осіб). Якщо вину буде доведено в суді, їм загрожує від 7 до 12 років позбавлення волі з конфіскацією майна. Прокуратура готує клопотання про взяття підозрюваних під варту на час досудового розслідування.



Рік тому банду рекетирів затримали в Житомирській області. За даними слідства, банда систематично провокувала надумані конфлікти з підприємцями, а потім вимагала у них гроші за "вирішення проблеми", погрожуючи фізичною розправою. Правоохоронці підозрюють, що в ряді випадків ці погрози були реалізовані. Керівником банди є відомий в кримінальних колах "авторитет" з Новограда-Волинського, а членами - більше 10 місцевих жителів віком від 22 до 45 років. Більшість з них - раніше судимі за грабежі, розбої та інші тяжкі злочини.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



