Чи призведуть великодні богослужіння з порушеннями до нового спалаху, покаже час.

Зростання кількості захворювань на коронавірус в Україні упродовж цього тижня є цілком прогнозованим, зазначив міністр охорони здоров'я Максим Степанов. 
За словами міністра, багато українців не дотрималися рекомендації залишатися вдома та вирушили до церкви святкувати Вербну неділю, яка цього річ припала на 12 квітня.
"Багато хто не дотримався рекомендації залишатися вдома у Вербну неділю та відвідав церкву, унаслідок цього на 4-5 день зафіксовано зростання кількості захворювань на коронавірусну інфекцію", - наголосив він на брифінгу 19 квітня.
У деяких храмах богослужіння відбувалися із порушенням карантинних заходів, з великою кількістю людей, які не завжди мали при собі засоби захисту (маски) та дотримувалися безпечної дистанції.
В Україні офіційно підтверджено 5 449 випадків COVID-19, 141 хворий помер. За даними ZN.UA, в Офісі президента очікують, що пік захворюваності може бути зафіксований 5-10 травня, після того, як на Великдень віряни масово відвідали церкву, ігноруючи карантин. Тому послаблення карантину залежатиме від того, як пройдуть великодні свята, і від їх впливу на епідеміологічну ситуацію.



Як повідомили у Національній поліції, великодні богослужіння відбулися у 13,6 тисячах церков і храмів в усіх куточках країни, у них взяли участь майже 130 тисяч громадян. У 19 церквах парафій УПЦ Московського патріархату богослужіння відбулися із порушенням карантину: багато вірян були без масок, а під час хресного ходу скупчувалися у натовп.
Порушення карантину зафіксували у Донецькій, Дніпропетровській, Запорізькій, Житомирській, Івано-Франківській, Рівненській, Одеській, Тернопільській, Харківській, Черкаській і Чернігівській областях та Києві.
У дні коронавірусного Великодня традиціоналісти, посилаючись на традицію, перетворюють живу віру на мертву і наражають живих на загрозу смерті. Про різницю між цими поняття та присутність Церкви в публічному просторі читайте у маніфесті української публічної теології "Туга за правдою, яка визволяє" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



