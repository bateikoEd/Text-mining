Поновити роботу пропонують за деякими правилами.

Народні депутати з міжфракційного обʼєднання "За ФОПів" у Верховній Раді запропонували премʼєр-міністру Денису Шмигалю відкрити літні майданчики у закладах громадського харчування в умовах карантину.
Про це у своєму дописі в Facebook повідомила заступниця глави фракції "Слуга народу" Євгенія Кравчук.
 "Варто враховувати, що значна частина власників ресторанного бізнесу продовжує виплачувати зарплати своїм працівникам та нести велику кількість супутніх витрат. У тому числі, це стосується сплати внесків за розміщення відкритих літніх та сезонних терас. Щоб дійсно допомогти ресторанному бізнесу, окрім вже наявних заходів підтримки, ми можемо дати їм можливість врятувати себе економічно", — написала вона.
Депутат також зазначила, що літні майданчики можуть безпечно працювати за таких умов:
- обмеження кількості відвідувачів з розрахунку 1 відвідувач на 5м2 майданчика;
- постійний контроль температури персоналу та відвідувачів закладу;
- розміщення столів на відстані не менше 1,5 м один від одного;
- за одним столом може розміщуватись не більше 3 осіб;
- використання при обслуговуванні відвідувачів виключно одноразового посуду;
- дезінфекція предметів з якими контактував кожен відвідувач.
Кравчук також згадала про скандал з відкритим рестораном під час карантину депутата від "Слуги народу" Микола Тищенка, зазначивши, що бізнесу треба "дати дихати".
"Здавалось би до чого тут Велюр). Не була в цьому закладі ні до карантину, ні тим більше під час обмежень. Мій колега Микола Тищенко стверджує, що ресторан не працював для відвідувачів. І навіть не міг з точки зору здорового глузду. Адже виводити на роботу людей і закупати продукти заради одного замовлення на день - це збитково, а отже - безглуздо. І використовувався швидше як місце для зустрічей. Якщо це не так – адміністрація ресторану повинна сплатити штраф. Але як не дивно – ця історія тільки підтверджує, що обмеження потрібно послаблювати і дати бізнесу дихати", - написала Євгенія Кравчук.


Журналісти програми "Наші гроші" дізнались про те, що ресторан "Велюр" в центрі Києва, належить з депутату від фракції "Слуга народу" Миколі Тищенку не перестав повністю працювати під час карантину та став місцем зустрічі бізнесменів і політиків. Сам Тищенко заперечує, що є власником ресторану та відмовився відповідати, що там робили народні депутати.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



