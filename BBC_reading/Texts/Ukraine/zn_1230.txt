Це вже третій осередок вогню у зоні відчуження. 

На Київщині поліцейські встановили особу чоловіка, який був причетним до виникнення чергової пожежі у зоні ЧАЕС. Про це повідомляє УНН. 
"Сьогодні, 13 квітня, близько 14-ї години, сталася чергова пожежа на території зони ЧАЕС. Це вже третій осередок вогню у зоні відчуження. Поліцейські оперативно встановили палія. Ним виявився 37-річний місцевий житель. Як з'ясувалось, чоловік за місцем проживання спалював сміття, потім рештки тліючого багаття завантажив на возик, вивіз за село і висипав на суху траву. Там сталося загоряння сухостою", — йдеться у повідомленні Міністерства внутрішніх справ України на офіційному Telegram-каналі.
Зазначено, що коли чоловік повернувся на місце пожежі, то бачив, що вогонь перекинувся далі, однак він ані не зателефонував надзвичайникам, ані викликав поліцію. Навпаки, палій намагався самотужки погасити вогонь. Однак пожежа вже поширилась.
"Вітром перекинуло вогонь на територію лісу, а далі у зону відчуження, де сталася масштабна пожежа. Рятувальники наразі продовжують боротьбу з вогнем на теорії Чорнобильської АЕС", — зазначено в повідомленні МВС.
За даним фактом буде відкрите кримінальне провадження за ст. 245 Кримінального кодексу України. Санкція статті передбачає штраф від трьохсот до п'ятисот неоподатковуваних мінімумів доходів громадян або обмеження волі на строк від двох до п'яти років, або позбавлення волі на той самий строк.


Нагадаємо, що масштабна пожежа у зоні відчуження почалася ще 4 квітня. Всього до гасіння було залучено понад 90 пожежних та 18 одиниць техніки. Зазначалося, що складність гасіння полягала в тому, що на окремих ділянках підвищений радіаційний фон. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



