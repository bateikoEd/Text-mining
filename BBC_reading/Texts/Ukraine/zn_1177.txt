МОЗ опрацьовує "маршрути" для переорієнтації українців до різних медичних установ.

Лікування хворих на коронавірус в Україні не позначиться на пацієнтах із хронічними захворюваннями, розповіла в інтерв'ю ZN.UA голова Національної служби охорони здоров'я Оксана Мовчан.
"Йдеться про ті випадки (призупинення планових медичних заходів на період епідемії), які можуть бути відкладені без ризику для життя пацієнта. Не про ургентні ситуації", - пояснила Мовчан.
Для людей із хронічними захворюваннями, які передбачають регулярне підтримання здоров'я – наприклад, якісь медичні інтервенції або одержання ліків, - все залишається, як є.
Окремо очільниця Служби зазначила що робити тим пацієнтам із хронічними захворюваннями, які лікуються в лікарнях, що стали опорними для лікування COVID-19.
За її словами, для них розробляються так звані маршрути пацієнтів: потоки пацієнтів переорієнтують, пацієнтів – належним чином поінформують. З боку керівника області або безпосередньо мера обов'язково буде комунікація з пацієнтами щодо того, в яких лікарнях вони тепер зможуть отримати необхідні їм послуги.
"Думаю, це повинно відбуватися вже зараз. У наших поїздках по регіонах ми акцентували на цьому. Говорили про це і з міністром охорони здоров'я. Зараз у нас відбуваються регулярні зустрічі з профільними заступниками, на яких ми визначаємо список пріоритетів на найближчі три дні. Багато речей зараз будуть реалізовуватися в такому режимі", - додала вона.


Докладніше про старт другого етапу медреформи і готовність до нього України читайте в інтерв'ю Алли Котляр з головою НСЗУ Оксаною Мовчан "У старту другого етапу реформи умови були більш жорсткими" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



