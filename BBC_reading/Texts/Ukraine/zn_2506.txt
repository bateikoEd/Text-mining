До Дня перемоги планують випустити пам'ятну монету.

Кабінет міністрів під час засідання 6 квітня планує затвердити план заходів, приурочених до Дня пам'яті та примирення, а також до 75-ої річниці перемоги над нацизмом у Другій Світовій війні. Про це свідчить відповідне розпорядження.
Згідно з постановою, 8-9 травня по всій Україні покладуть вінки та квіти з нагоди Дня примирення та 75-ї річниці перемоги над нацизмом у Другій світовій війні.
Також у зв'язку з зазначеними пам'ятними датами виготовлять і випустять монету і введуть в обіг поштову марку.
Також в різних населених пунктах України проведуть культурні, просвітницькі, військово-патріотичні заходи. Розпорядження також передбачає своєчасну виплату разової грошової допомоги ветеранам та жертвам нацистських переслідувань.


Нагадаємо, 9 травня Україна відзначає День перемоги над нацизмом у Другій світовій війні, який у 2015 році прийшов на зміну "Дня перемоги над фашизмом у Великій вітчизняній війні 1941-1945 років". Останній святкують у Росії і деяких інших пострадянських державах.
8 травня в Україні відзначають День пам'яті і примирення. Пам'ятний день відзначається в день капітуляції нацистської Німеччини 8 травня 1945 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



