Напередодні повідомлялося про запровадження такого обмеження у трьох областях Україні: Тернопільській, Івано-Франківській та Львівській.

Введення комендантської години можливе за умови дії на території України режиму надзвичайного стану, а рішення комісій з питань техногенно-екологічної безпеки і надзвичайних ситуацій щодо обмеження свободи пересування громадян носять рекомендаційний характер. Про це повідомляє пресслужба Нацполіції.
"Постановою Кабінету міністрів України та постановою головного державного санітарного лікаря України прийнято ряд карантинних заходів та рекомендацій для попередження поширення коронавірусної інфекції. Поліція та Нацгвардія насамперед проводить широку роз‘яснювальну та профілактичну роботу серед громадян щодо необхідності їх дотримання. Водночас у кількох регіонах місцеві комісії з питань техногенно-екологічної безпеки і надзвичайних ситуацій ухвалили рішення про тимчасову заборону громадянам виходити з дому (з 13-ї години 11 квітня до 06-ї години ранку 13 квітня). Утім це рішення комісії носить виключно рекомендаційний характер, адже комендантська година можлива лише за умови введення правового режиму надзвичайного стану", - йдеться в повідомленні.
Також у відомстві додали, що за умови введення в Україні режиму надзвичайного стану може бути обмежений рух транспорту, а також робота підприємств та організацій.


Нагадаємо, що мер Івано-Франківська Руслан Марцинків повідомив, що на нараді за участю прем'єр-міністра Дениса Шмигался обговорювалася можливість запровадження комендантської години в трьох областях в рамках протиепідемічних заходів. За його словами, йшлося про Львівську, Івано-Франківську і Тернопільську області.
Пославшись на Шмигаля, Марцинків анонсував продовження карантину до початку травня.
Раніше прем'єр-міністр України Денис Шмигаль заявив про те, що швидше за все, карантин продовжать до травня. При цьому, за словами прем'єра, послабити карантинні заходи, можна буде не раніше, ніж на початку наступного місяця.
Він підкреслив, що протягом квітня уряд не відступить від карантинного режиму, який встановлений, "і триватиме до 24 квітня, і, швидше за все, буде продовжений до початку травня". Також за словами Шмигаля, в травні, при позитивній динаміці, в Україні "запустять економіку" за планом, який буде додатково прокомуныкований.
Раніше в Раді нацбезпеки і оборони України запевнили, що у них немає ніяких проєктів рішень" за "пом'якшення" карантину в Україні, введеного через епідемію коронавірусу.
Інформацію про те, що з 14 квітня нібито послаблять карантинний режим спростували і в Офісі президента. В ОП повідомили про те, що під час наради з Володимиром Зеленським з боротьби з коронавірусом, прийшли до висновку, що зараз не можна говорити про пом'якшення карантинного режиму в Україні.
Карантин в Україні діє з 12 березня. Зокрема в країні заборонені регулярні та нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення. Також припинено авіасполучення як внутрішнє, так і міжнародне.
При цьому 16 березня України закрила кордони для іноземців. В рамках заборони, на територію країни не можуть в'їхати іноземці та громадяни без громадянства. В кінці березня Україна повністю закрила свої кордони.
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



