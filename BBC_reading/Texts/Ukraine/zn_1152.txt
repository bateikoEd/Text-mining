У відповідь військовослужбовці зачепили сім найманців.

За добу збройні формування Російської Федерації 8 разів порушили режим тиші.  Вони використовували артилерійські системи, міномети, гранатомети різних систем, великокаліберні кулемети та стрілецьку зброю, заборонену Мінськими домовленостями. Українські захисники змогли придушити ворожу активність, повідомили в штабі ООС.
Внаслідок ворожих обстрілів учора отримали поранення троє українських військових. За даними розвідки, 11 квітня військовослужбовці України вогнем у відповідь поранили сім найманців Російської Федерації.
"Враховуючи реальну і значну небезпеку, на яку окупанти своїми злочинним діями наражали як військовослужбовців, так і цивільних громадян, підрозділи Об'єднаних сил оперативно реагували на кожен обстріл та прицільним вогнем по ворожих позиціях змусили противника повернутися до дотримання встановленого режиму "Тиша", - зазначили в штаб ООС.
Всього за добу бойовики відкривали вогонь неподалік Славного, Широкиного та Пісків, поблизу Новотошківського та поруч з Новозванівкою.



За день до того, окупанти 15 разів порушили режим припинення вогню, одного українського військового поранили. 
Нагадаємо, учасники Тристоронньої контактної групи в середу, 8 квітня, обговорили по відеозв'язку продовження розмінування та додаткові ділянки розведення військ у Донецькій і Луганській областях. Згідно з попередніми домовленостями, сторони зобов'язалися надати ОБСЄ список об'єктів для гуманітарного розмінування, а також забезпечити безпеку на всіх ділянках.
На зустрічі в Мінську 17 січня українська сторона запропонувала розведення в районі залізничного мосту в Станиці Луганській, поблизу Авдіївки, Новоселиці Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



