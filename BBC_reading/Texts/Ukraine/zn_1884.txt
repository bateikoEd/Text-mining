Міністр охорони здоров'я назвав цю інформацію "фейковою".

Міністр охорони здоров'я України Максим Степанов заявив про те, що в Україні не було жодного випадку зараження коронавірусною інфекцією під час тестування на COVID-19. Щобільше, під час проходження тестування заразитися практично не можливо. Про це міністр розповів на брифінгу в суботу, 25 квітня.
"Звичайно, це фейкова інформація. У нас не існує таких випадків, тому що механізм тестування виключає зараження здорової людини вірусом COVID-19. Це забезпечується, насамперед, як самим механізмом тестування, так і тим, що медичні працівники проводять його в засобах індивідуального захисту за відповідним алгоритмом. Тому у нас немає таких випадків, так і практично не існує можливості, щоб таке сталося", - розповів Степанов.

Всього в Україні зафіксували 8 125 випадків зараження коронавірусною інфекцією, 478 з яких виявили за останню добу. Всього від ускладнень COVID-19 в Україні померло 201 людина, 782 пацієнтам вдалося видужати.
При цьому, як стверджує Максим Степанов, приріст кількості нових інфікованих за останні дні пов'язаний з тим, що українці проігнорували попередження і не дотримувалися карантинних заходів на Вербну неділю, а також під час Пасхи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



