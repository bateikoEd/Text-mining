"Це приватна сторінка, тримайте себе в руках".

Генеральний прокурор України Ірина Венедіктова вирішила привітати українців з 75-ю річницею перемоги на нацизмом у Другій світовій війні та використала для цього рядки з пісні російського виконавця Льва Лещенка, додавши відповідний відеоролик.
Як відомо, виконавець у 2014 році підтримав анексію Криму Росією, підписавши колективне звернення на підтримку агресії президента РФ Володимира Путіна. Після цього Лещенко потрапив у список бази "Миротворець".


Після публікації на Венедіктову "посипалися" критичні коментарі, тому вона вимушена була прибрати відеоролик.
"Пісня — символ перемоги над фашизмом. Пісня 1975 року — це наша історія і привід пишатися Великою Перемогою. Лещенко — не символ. РФ — страна-агресор. І Крим — український. Не треба маніпулювати, — дописала Венедіктова. — Сьогодні світлий день пам‘яті загиблим. Мої діди повернулись. Я святкую Перемогу над фашизмом. Посилання видалила. Усі, кого ним образила, — перепрошую".

 

Кабмін вирішив, що в цьому році в Україні не буде масових заходів, присвячених до Дня пам'яті та примирення, а також до 75-ї річниці перемоги над нацизмом у Другій світовій війні 1939-1945 років.
Також нагадаємо, що з 2015 року 9 травня в Україні святкують День перемоги над нацизмом у Другій світовій війні, а не "День перемоги у Великій вітчизняній війні 1941-1945 років".
Раніше опитування серед українців показав, що більше третини опитаних вважають, що в травні потрібно відзначати дві дати, пов'язані з Другою світовою війною – День пам'яті та примирення 8 травня та День перемоги 9 травня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



