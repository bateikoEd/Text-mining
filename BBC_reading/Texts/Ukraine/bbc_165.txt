Копирайт изображения
GETTY IMAGES
Через запровадження жорсткого карантину мільйони людей в Індії залишились без грошей та їжі.
В Індії живе близько 1,3 млрд людей. Про карантин їх попередили менше, ніж за чотири години до його початку. Люди почали масово скуповувати їжу і ліки. Їм заборонили залишати оселі.
Через такі заходи мільйони людей залишились без роботи і коштів для існування.
Коронавірус в Україні. Інтерактивна мапа
Коронавірус в Україні: кількість хворих подвоїлася за кілька днів
"Ховати знайомих гірше". Як живе Європа на карантині
Транспорт в країні зупинився.Тисячі людей, які працюють у великих містах, а живуть далеко у селах, не змогли дістатися додому.
Один робітник помер, коли намагався пройти пішки відстань у 270 км до своєї домівки, повідомляє агенція Reuters.
Копирайт изображения
GETTY IMAGES
Офіційно в Індії 900 інфікованих коронавірусом. Проте є припущення, що насправді кількість заражених набагато вища.
Також є побоювання, що спалах в Індії, одній з найбільш густонаселених країн світу, може призвести до катастрофи. Поки повідомляється, що 20 людей загинули.
Росія закрилась
Тим часом свої кордони у зв'язку з коронавірусом повністю закрила Росія.
Однак, ця заборона не стосуються людей, які проживають "на територіях окремих районів Донецької та Луганської областей України", і які мають паспорти РФ.
У неділю, 29 березня, з Москви до Києва має повернутися потяг, який вивозить українців з РФ.
Копирайт изображения
REUTERS
Місто Ухань, звідки почалась пандемія, почало навпаки поступово відкриватися після майже двомісячної ізоляції. Проте Китай тимчасово заборонив в'їзд іноземців до країни.
Нові випадки зараження там траплялися саме через завезений з-за кордону вірус.
Копирайт изображения
AFP
Image caption
Ухань оживає
У Південній Кореї вперше відзначили позитивний рекорд. Від коронавірусної хвороби одужало більше людей, ніж захворіли.
За даними університету Джона Хопкінса, захворіли на коронавірусну хворобу у світі 622 тисяч людей, померли - 28 тисячі. Але є і хороші новини - 135 тисячі видужали.
В Україні також видужують після коронавірусної хвороби.
У Запорізькій області виписали першу пацієнтку, якій поставили діагноз Covid-19.
А на Тернопільщині інфікувалися коронавірусом 21 медпрацівник. У Чернівецькій області троє інфікованих перебувають у важкому стані. Вони - на кисневій дотації.
Копирайт изображения
VLADIMIR GERDO GETTY IMAGES
В Україні, станом на ранок 28 березня, було 311 підтверджених випадків коронавірусної хвороби. П'ятеро людей вже одужали.
Найбільше хворих у регіонах:
Київ - 74
Київська область — 41;
Тернопільська область — 43;
Чернівецька область — 47;
Івано-Франківська область — 28;
В Україні від коронавірусу померли восьмеро людей.
Кількість підтверджених випадків зараження коронавірусом в Україні
Джерело даних: МОЗ. *Дані по анексованому Криму взяті з російських офіційних джерел, перевірити їх у незалежних джерелах поки що неможливо. Підтверджених даних з ОРДЛО немає. Мапа створена за допомогою Carto.
В'їзди і виїзди у Києві не закривають, але контролюють. Про це заявив радник мера Києва Володимир Бонадренко. Чиновник розповів, що на в'їздах у місто планують вибірково міряти температуру у пасажирів та водіїв. У разі погіршення ситуації, міряти температуру будуть всім.
А ще у Києві через коронавірус перенесли кінофестиваль "Молодість" і "Книжковий Арсенал". Обидві події мали відбутися у травні, але пройдуть у серпні.
Копирайт изображения
ВВС
В Італії знову рекорд
Італія найбільше у Європі страждає від коронавірусу. Там 86 тисяч хворих, померли понад 9 тисяч людей. Майже все у країні закрито і людям наказано сидіти вдома. Видужали - 10 тисяч людей.
Копирайт изображения
ВВС
Оновлюється...
Як подорожувати під час епідемії
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
