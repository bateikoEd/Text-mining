Втрат серед українських військових за добу не було.

Станом на понеділок, 20 квітня, за добу збройні формування російських бойовиків шість разів порушували "режим тиші". Окупанти відкривали вогонь  по позиціях українських військових із забороненої Мінськими домовленостями зброї, повідомляє штаб Операції Об'єднаних Сил.
Противники відкривали вогонь по території поблизу селища Піски, поруч з містом Мар'їнка, біля Широкиного, Луганського та поблизу села Павлопіль.
"На усі провокації противника підрозділи Об'єднаних сил дали рішучу відповідь. Агресивні дії російських найманців й надалі будуть жорстко й оперативно припинятися нашими захисниками.За даними розвідки Об'єднаних сил, 19 квітня наші підрозділи знищили двох загарбників та ще двох поранили", - йдеться в повідомленні штабу ООС.
Втрат серед українських військовослужбовців внаслідок обстрілів з боку збройних формувань РФ за минулу добу не було. Від початку поточної доби російські окупаційні війська активності не проявляли.



У суботу, 11 квітня, президент Володимир Зеленський відвідав зону операції Об'єднаних сил у Донбасі та заявив про те, що завдяки розведенню сил та засобів на Сході Україні зменшилася кількість обстрілів. Однак, як показує аналіз за щоденними звітами штабу ООС, ні в квітні, ні в березні 2020 року на Сході не спостерігалося зменшення ворожих обстрілів. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



