За словами президента, влада постійно спілкується з цього приводу з предстоятелями церков.

Президент України Володимир Зеленський надіється на те, що глави всіх церков в Україні максимально сприятимуть тому, щоб віряни змогли відсвяткувати Великдень вдома, про що заявив у відеозверненні. За словами президента, що влада постійно перебуває у діалозі з предстоятелями церков щодо забезпечення такого святкування.
"Ми знаходимось у постійному діалозі з главами усіх церков. Вже цієї неділі відзначатимуть Пасху християни західного обряду. Ми опинились у ситуації, коли мусимо змінювати свої традиції заради здоров'я та життя. Зі свого боку - ми зробимо все аби забезпечити трансляцію богослужінь на телевізійних каналах. А вас - я прошу згадати божу заповідь про любов до ближнього. У часи короновірусу найкращий прояв такої любові – це не створювати ближньому небезпеку для здоров'я і життя", - заявив Зеленський.
Він пообіцяв, що держава зробить усе можливе, щоб кожен зміг відзначити Великдень вдома.
"Сподіваюсь, що усі глави церков максимально сприятимуть такому рішенню. Адже розуміють відповідальність, яку вони несуть за безпеку своїх прихожан. Зовсім скоро ми розповімо більш детально про наше бачення святкування Великодня у цьому році", - додав Зеленський.



Раніше Зеленський анонсував створення нового державного проекту "Великдень вдома". У свою чергу прикордонники очікують, що на Великдень повернуться додому 200 тисяч громадян.
Після запровадження 12 березня карантину по всій країні  Православна церква України рекомендувала вірним не цілувати ікони й хрести в храмах. Натомість у ПЦУ запропонували замінити поцілунки поклонами. Священиків зобов'язали використовувати одноразовий посуд під час причастя, а також організувати дезінфекцію храмів.
24 березня Священний Синод ПЦУ дозволив священикам проводити служби без парафіян і закликав віруючих брати участь у церковній службі дистанційно за допомогою засобів зв'язку.
Водночас священики і VIP-парафіяни Української православної церкви Московського патріархату закликали парафіян ігнорувати карантин і не дотримуватися протиепідеміологічних заходів.
Детальніше про реакцію православних церков на коронавірус читайте в статті Катерини Щоткіної "Вірусний пост" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



