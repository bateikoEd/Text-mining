"Ілюзії, що Україні вдалося втримати першу хвилю і все в порядку, немає".

ВООЗ передбачає що наступні два роки ми будемо жити в умовах протистояння коронавірусу і збереження життя та здоров'я наших людей. Український уряд повністю погоджується з цією тезою, заявив прем'єр-міністр Денис Шмигаль, пише видання "РБК-Україна".
На його думку, українцям не слід очікувати того, що після виходу з карантинних обмежень в травні можна буде про все забути.
Також Шмигаль зазначив, що ті країни, де вже минув пік захворюваності, зараз "стоять на порозі другого".
"В тому числі в Китаї є повторні хвилі. І в інших країнах, які ніби першу хвилю пройшли і ніби вже її здолали, сьогодні вже спостерігають за початком другої хвилі захворюваності. Тому ілюзії, що Україні вдалося втримати першу хвилю і все в порядку, немає. Потрібно вчитися жити в нових умовах", – заявив прем'єр.


Нагадаємо, Кабінет міністрів продовжить карантин в Україні до 11 травня, повідомив прем'єр-міністр Денис Шмигаль.
Але і після пом'якшення обмежень, запроваджених через епідемію коронавірусу, українцям доведеться звикати "жити в нових умовах".
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
За даними ZN.UA, в Офісі президента очікують, що пік захворюваності може бути зафіксований 5-10 травня, після того, як на Великдень віруючі масово відвідали церкву, ігноруючи карантин. Тому ослаблення карантину буде залежати від того, як пройдуть великодні свята, і від їх впливу на епідеміологічну ситуацію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



