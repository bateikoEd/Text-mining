Кошти буде надано двома частинами, максимальний строк погашення кредиту - 15 років.

Посли держав Європейського Союзу підтримали пропозицію Європейської Комісії про надання Україні 1,2 млрд євро, які повинні бути спрямовані на боротьбу з пандемією COVID-19 і подолання її наслідків. Рішення було схвалене Радою ЄС у вівторок, 5 травня.
Щоб рішення про виділення коштів набуло чинності, його ще мають підтримати Європейський Парламент і Європейська Рада.
Крім України макрофінансову допомогу отримають Албанія (180 млн євро), Боснія і Герцеговина (250 млн), Грузія (150 млн), Йорданія (200 млн), Косово (100 млн), Молдова (100 млн), Чорногорія (60 млн), Північна Македонія (160 млн) і Туніс (600 млн євро).


Нагадаємо, 21 квітня Єврокомісія підбадьорила надання Україні 1,2 млрд євро допомоги для боротьби з пандемією COVID-19 і подолання її наслідків.
Цю сума буде надано Україні двома траншами по 600 млн євро протягом 12 місяців. Максимальний термін погашення кредитів становить 15 років.
Перший транш Євросоюз готовий надати без додаткових вимог відразу ж після того, як відповідні рішення будуть схвалені Європарламентом і Европейською Радою.
Для отримання другої половини суми Україна маэ виконати умови, що будуть узгоджені Єврокомісією та Кабінетом міністрів України на майбутніх переговорах, за підсумками яких буде підписано Меморандум про взаєморозуміння.
Представник України при ЄС Микола Точицький припускає, що це можуть бутизаходи у сфері публічного управління фінансами, боротьба з корупцією, реформування митниці, оподаткування та сфери соціального забезпечення, спрощення умов ведення бізнесу тощо. 
Посол звернув увагу, що ЄС надає допомогу державам, які співпрацюють із Міжнародним валютним фондом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



