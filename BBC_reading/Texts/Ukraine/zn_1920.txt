Вартість будівлі ЗНУ становить понад 36 млн грн.

У Запоріжжі Служба безпеки України блокувала спробу відчуження державного майна, яке належить Міністерству освіти та науки України, повідомляє пресцентр служби.
Будівля площею понад 6 тисяч квадратних метрів і вартістю понад 36 млн грн, імовірно, є однією з будівель Запорізького національного університету на проспекті Соборному, повідомляє видання Depo.Запоріжжя.
За даними слідства, держреєстратор комунального підприємства регіону незаконно переоформила на представника комерційної структури нежитлова будівля університету. Також вона внесла недостовірні відомості до державного реєстру нерухомості.
"За матеріалами СБУ Міністерством юстиції було скасовано незаконну перереєстрацію даного об'єкта і відновлено право власності за Міністерством освіти та науки. Під час слідчих дій на робочому місці і в будинку фігурантки правоохоронці вилучили документи, що підтверджують протиправну діяльність", - йдеться в повідомленні СБУ.
Зараз держреєстратору повідомили про підозру у рамках кримінального провадження ч. 3 ст. 365-2 (зловживання повноваженнями особами, які надають публічні послуги) Кримінального кодексу України.


Раніше СБУ викрила схему привласнення 25 млн грн бюджетних коштів, виділених на ремонт шкіл та дитсадків. Дніпровська міськрада уклала незаконну угоду з комерсантами про розкрадання бюджетних коштів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



