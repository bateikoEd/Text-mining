За період карантину служба заблокувала понад дві тисячі інтернет-спільнот.

З початку введення в Україні карантинного режиму, Служба безпеки України викрила 207 інтернет-агітаторів, які поширювали різноманітні фейки про COVID-19 та заблоковано понад 2 тисячі інтернет-спільнот із загальною аудиторією 800 тисяч  користувачів. Про це повідомили у пресцентрі СБУ.
Інформацію про 197 агітаторів СБУ спрямувала до Нацполіції, половину з них вже притягнуто до відповідальності. 
З усіх 207 виявлених порушників 10 працювали за завданням Росії. Стосовно них СБУ розпочала кримінальні провадження за ст. 109 і 110 Кримінального кодексу України (Посягання на територіальну цілісність і недоторканність України, насильницьку зміну чи повалення конституційного ладу чи захоплення державної влади).
Зокрема, такі агітатори працювали в Києві, Одесі, Дніпрі, Львові, Херсоні, Полтаві, Кропивницькому.
В Кропивницькій області діяла ціла мережа антиукраїнських агітаторів. Вони поширювали в інтернеті не лише фейки про карантин, а й матеріали терористичного спрямування і навіть вербували українців до так званих "Л/ДНР".
Проти членів цієї мережі СБУ відкрили кримінальне провадження за ч. 1 ст. 258-3 (створення терористичної групи чи організації, керівництво такою групою чи організацією або участь у ній, організаційне чи інше сприяння створенню або діяльності терористичної групи чи терористичної організації) Кримінального кодексу України.
Наразі встановлюються контакти фігурантів справи зі спецслужбами РФ, обставини, розподіл ролей і рівень обізнаності всіх учасників мережі з реальною метою цих інформаційних атак проти України.
В той час на Полтавщині агітатор адміністрував понад 10 спільнот, які поєднували майже 20 тисяч користувачів.
"На цих ресурсах він розміщував деструктивні публікації про перебіг пандемії COVID-19, заклики до сепаратизму та зміни меж території України, викривлені факти щодо Дня перемоги над нацизмом.Інформацію для своїх публікацій агітатор брав із пропагандистських інтернет-видань РФ. Для конспірації зловмисник виїжджав в іншу область, звідки "постив" фейкові новини. Кошти на поїздки він отримував від російських кураторів", - повідомили в СБУ.



Голова Служби безпеки України Іван Баканов вніс до Ради національної безпеки і оборони України пропозицію про продовження ще на три роки санкцій щодо російських соціальних мереж "Одноклассники" та "ВКонтакте"  - за весь час блокування у російських соцмережах втричі поменшало українських користувачів. За словами голови СБУ, проти України досі триває гібридна війна і відбуваються постійні інформаційні атаки з боку РФ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



