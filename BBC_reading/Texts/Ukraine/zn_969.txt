З початком доби, 9 квітня, російські окупаційні війська двічі порушили режим припинення вогню.

Упродовж середи, 8 квітня, бойовики в Донбасі вісім разів обстріляли позиції Об'єднаних сил, відкривши вогонь із мінометів калібру 120 мм та 82 мм, які за Мінськими домовленостями мають зберігатися в районах відведення, а також з гранатометів різних систем, великокаліберних кулеметів та стрілецької зброї. Про це йдеться в повідомленні штабу ООС.
Обстрілів зазнали околиці Павлополя, Гнутового, Мар'їнки, Старогнатівки, Новоолександрівки, Оріхового та Зайцевого.
"Внаслідок ворожих обстрілів один військовослужбовець зі складу Об'єднаних сил отримав поранення", - повідомили у штабі. 
За попередніми даними розвідки, зазначається, що 8 квітня військовослужбовці зі складу ОС відправили на лікування щонайменше п'ятьох російських найманців, усіх – з пораненнями різного ступеня важкості.
З початком доби, 9 квітня, російські окупаційні війська двічі порушили режим припинення вогню.
"Противник зі станкових протитанкових гранатометів та кулеметів великого калібру обстріляв наші позиції біля Красногорівки й Новомихайлівки в районі відповідальності оперативно-тактичного угруповання "Схід". У відповідь українські воїни застосували чергові вогневі засоби, внаслідок чого ворожі провокації припинилися", - зазначили бійці. 
Станом на 7 ранку втрат серед військових ОС немає.



Нагадаємо, учасники Тристоронньої контактної групи в середу, 8 квітня, обговорили по відеозв'язку продовження розмінування та додаткові ділянки розведення військ у Донецькій і Луганській областях. Згідно з попередніми домовленостями, сторони зобов'язалися надати ОБСЄ список об'єктів для гуманітарного розмінування, а також забезпечити безпеку на всіх ділянках.
На зустрічі в Мінську 17 січня українська сторона запропонувала разведенние в районі залізничного мосту в Станиці Луганській, поблизу Авдіївки, Новоселиці Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



