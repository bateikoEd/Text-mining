Запуск електронних записів у межах другого етапу медреформи допоможе збирати інформацію про поширення COVID-19.

Міністерство охорони здоров'я і Національна служба здоров'я моніторять інформацію щодо ситуації з коронавірусом в Україні через систему електронних записів.
"Електронні записи – агрегована інформація щодо наданих послуг, щодо попиту і пропозиції, безцінна як безпосередньо для головного лікаря, так і для НСЗУ, і МОЗ. В електронній системі ми можемо побачити аномальні сплески пневмоній. Цю інформацію ми також аналізуємо. На разі приводів для серйозного занепокоєння немає", - розповіла ZN.UA очільниця НСЗУ Оксана Мовчан.
За її словами, запуск електронних записів – один із важливих елементів реформи. Вони працюють на первиннці. На вторинці реформа вже стартувала на Полтавщині. Записи звідти Служба збирає вже протягом року.
Коментуючи нещодавню пропозицію головного санітарного лікаря Віктора Ляшка залучати до тестування на коронавірус приватні лабораторії, Мовчан наголосила на тому, що від Нацслужби здоров'я таких пропозицій не було.
"Від нас не було пропозицій щодо залучення приватних лабораторій до проведення тестувань. Ми оперували лише потужностями та можливостями державної мережі", - додала вона.


Докладніше про старт другого етапу медреформи і готовність до нього України читайте в інтерв'ю Алли Котляр з головою НСЗУ Оксаною Мовчан "У старту другого етапу реформи умови були більш жорсткими" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



