За словами міського голови, епідеміологи стверджують про повільне поширення вірусу на відкритому повітрі.

Міський голова Львова звернувся до прем'єр-міністра України Денису Шмигаля та заступника голови МОЗ Віктора Ляшка з проханням відкрити продуктові ринки. Про це він написав у Facebook.
"Я звертаюся до прем'єр-міністра та головного санітарного лікаря України з проханням дозволити продуктовим ринкам працювати або затверджувати рішення про їх відкриття на місцевому рівні...У Львові з початку карантину були жорсткі правила: порушуєш - закриваємо. Але я б дуже не хотів, щоб через одного-двох порушників страждали мільйони людей", - йдеться в повідомленні.
Садовий наголосив, що розуміє ситуацію, в якій опинилися власники продуктових ринків, продавці і фермери.
"Товари, що швидко псуються, і часу мало. З іншого боку - покупець, який купує дорогі закордонні товари, не маючи права вибору", - написав він, нагадавши позицію епідеміологів, які стверджують про повільне поширення вірусу на відкритому повітрі.



Нагадаємо, постанова про відкриття ринків втратила чинність 15 квітня. За словами головного санлікаря Віктора Ляшка, факти, які були виявлені протягом дії постанови про відкриття ринків під час карантину, свідчать про сильні порушення.
Рішення про дозвіл роботи продуктових ринків у період карантину було прийнято з метою стабілізації цінової ситуації та підвищення доступності продуктів харчування для споживачів.
Детальніше про те, як надмірні обмеження відбирають у бізнеса прибуток, у населення — роботу, а у держави — податки, читайте в статті "Карантин методом бульдозера" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



