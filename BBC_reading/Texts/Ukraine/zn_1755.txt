Потрапити до села можна лише одним шляхом.

На Миколаївщині перекрили в'їзди та виїзди до села Семенівка Благодатненської ОТГ, там також встановили КПП, повідомила пресслужба Миколаївського обласного штабу з ліквідації наслідків надзвичайних ситуацій.
"З 22 квітня цього року, у зв'язку зі збільшенням кількість хворих на COVID-19 в селі Семенівка, Благодатненської ОТГ, Арбузинського району усі села перекриті. Функціонує лише один шлях з боку автодороги Н-24, на якому працює цілодобовий контрольно-пропускний пункт", - йдеться у повідомленні.
За словами голови ОТГ Володимира Неграя, персонал КПП забезпечили всіма необхідними санітарними засобами. Також на контрольно-пропускному пункті є можливість вимірювати температуру.
"За нагальної потреби рух транспорту здійснюється за допомогою універсальної перепустки для працівників та службового транспорту установ, служб, суб'єктів господарювання, які забезпечують життєдіяльність села Семенівка. Без перепустки дозволено перетинати КПП лише громадянам, постійне місце проживання яких зареєстроване в селі Семенівка", - додали у пресслужбі обласного штабу з ліквідації наслідків НС.


Станом на 22 квітня в Україні зареєстрували 7 170 випадків зараження коронавірусом. Всього від COVID-19 в Україні померли 187 осіб, вилікувалися 504 людини. Зокрема, в Миколаївській області зареєстровано 99 випадків коронавірусу.
Кабінет міністрів продовжив карантин до 11 травня. У свою чергу прем'єр-міністр Денис Шмигаль назвав умови для майбутнього пом'якшення карантинних заходів.
Водночас він заявив про те, що в умовах карантину  Україні зараз працює вся основна інфраструктура. Таким чином, 70% українців ходять на роботу під час карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



