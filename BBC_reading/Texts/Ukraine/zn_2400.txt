Послаблення карантину не стосується навчальних закладів.

У зв'язку з продовженням карантину в Україні до 22 травня навчальний рік в школах буде закінчено дистанційно, повідомляє пресслужба Міністерства освіти.
Зокрема, у відомстві нагадали, що рішення уряду передбачає послаблення деяких карантинних обмежень з 11 травня, але для навчальних закладів все залишиться незмінним – вони проводитимуть і надалі дистанційне навчання і готуються до завершення навчального року.
Навчальний рік у школах по всій країні завершиться дистанційно. Календар навчання виглядає наступним чином:
- до 31 травня триватимуть заняття;
- до 1 липня має бути завершено навчальний рік;
- до 15 червня школи завершують оформлення свідоцтв про здобуття базової середньої освіти;
- свідоцтв досягнень і табелів знань;
- упродовж червня школи на педагогічних радах розглядають питання про переведення учнів у наступний клас.
Водлночас випускники 11-х класів отримають документи про здобуття освіти після завершення ЗНО. Якщо учні 1-8, 10 класів не планують навчатися в іншому навчальному закладі, школи надсилають копії документів учням електронною поштою, а оригінали документів видадуть у вересні 2020-2021 навчального року.


Раніше міністр освіти Любомира Мандзій дала відповіді на найпопулярніші питання батьків і дітей про те, як в умовах карантину будуть проходити випускні іспити та ЗНО, а також як будуть зараховувати дітей у перші класи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



