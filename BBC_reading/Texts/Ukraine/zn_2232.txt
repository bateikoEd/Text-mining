Разом країни альянсу контролюють значну частину нафтових резервів у світі – 40%.

1 травня вступила в силу угода ОПЕК+ по обмеженню видобутку нафти. Протягом травня та червня країни-підписанти повинні зменшити видобуток сировини майже на 10 мільйонів барелів за добу.
Як відомо, разом країни альянсу контролюють значну частину нафтових резервів у світі – 40%. Скоротити видобуток сировини потрібно для того, щоб уникнути колапсу на енергетичному ринку.
Відповідно до угоди, нафтовидобуток повинен зменшитися до рівня жовтня 2018 року. Це не стосується лише Росії та Саудівської Аравії, які будуть знижуватися до 11 мільйонів барелів за день.
Так, в травні-червні зниження нафтовидобутку складе 9,7 мільйона б/д(на 23%), з липня до кінця 2020 року - 7,7 мільйона б/д (на 18%), до травня 2022 року - 5,8 мільйона б/д (на 14%).


Однак, на думку експертів, з якими консультувалося ZN.UA, спроба учасників ОПЕК+ стабілізувати ринок за рахунок зменшення виробництва нафти хоча і природна, але заздалегідь марна.
Причина невдачі стабілізації ринку нафти не в іграх нафтовидобувних держав — Мексики, Сполучених Штатів, Саудівській Аравії чи Росії. Позиція країн могла б впливати на ціну в початковій стадії кризи. Основний фактор сьогодні — пандемія та наступаюча економічна криза.
Нагадаємо, що президент Мексики Андрес Мануель Лопес Обрадора заявив, що Мексика погодила з "ОПЕК+" і США скорочення видобутку нафти.
У ході телефонної розмови Обрадора зі своїм американським колегою Дональдом Трампом домовилися, що Мексика знизить видобуток нафти на 100 тис. барелів на добу у рамках угоди "ОПЕК+".
Президент Мексики зазначив, що угода щодо зниження нафтовидобутку послідувала після дзвінка президента США Дональда Трампа. За його словами, США візьмуть на себе додаткові 250 тис. б/д скорочень видобутку.
Раніше повідомлялося, що найбільші банки США готуються рятувати нафтову галузь від банкрутства. З цією метою банки викуплять родовища до відновлення прийнятного попиту на світовому ринку.
Тривале зниження попиту на нафту, змушує найбільші нафтовидобувні країни шукати можливості спільно знизити видобуток нафти.
Детальніше про те, як вплине угода країн ОПЕК+ на ціни "чорного золота" читайте в статті Володимира Кравченка "Залиті нафтою" на сайті ZN.UA.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



