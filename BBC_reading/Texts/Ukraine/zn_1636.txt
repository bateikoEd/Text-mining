З датою святкування Дня міста влада Львова визначиться після скасування обмежувальних заходів, запроваджених через COVID-19.

Через оголошений в Україні карантин святкування Дня Львова переноситься на невизначений термін, повідомив мер міста Андрій Садовий.
"День міста, який ми звикли святкувати у першу неділю травня, цього року змушені перенести. Разом зі святкуванням переносимо також і відзначення почесними нагородами міста Львова: "Львів'янин року", "Почесний львів'янин і "Шляхетна родина", - написав він на свій сторінці у Facebook у вівторок, 21 квітня.
Міський голова уточнив, що з датою святкування влада Львова визначиться вже після завершення карантину і скасування обмежувальних заходів.
"А зараз плануємо життя міста після карантину. Воно точно буде! А його якість залежить сьогодні від усіх нас", - підсумував Садовий.

Станом на ранок 21 квітня у Львівській області було лабораторно підтверджено 256 випадків COVID-19. До офіційної статистики включені 10 смертей і 26 випадків одужання.


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. 
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця"  і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавіруса".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



