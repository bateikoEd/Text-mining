Міністр цифрової трансформації назвав три цільові аудиторії програми.

В Україні запустили мобільний додаток, який допоможе контролювати дотримання громадянами обсервації та самоізоляції, повідомив віцепрем'єр – міністр цифрової трансформації Михайло Федоров. За його словами, невикористання такого додатку будуть прирівнювати до порушення карантинного режиму, що тягне за собою штраф.
"Протягом дня 14 днів людині буде приходити до 10 push-повідомлень. Потрібно буде зробити своє фото, і під час здійснення фотографії буде включатися геолокація. Якщо буде порушений режим карантину, а невикористання програми по суті буде порушенням режиму карантину, то вже існують певні врегульовані суми штрафів, які людині потрібно буде заплатити", - заявив Федоров в ефірі телеканалу "Україна 24".
Міністр зазначив, що сьогодні є три цільові аудиторії програми:
- люди, які повернулися з-за кордону і повинні пройти обсервацію;
- ті, хто захворів і перебуває на домашньому лікуванні;
- люди, у яких є підозра на захворювання коронавірусом.
Також в Мінцифри повідомили про те, що в програмі "Дія" буде доступний сервіс push-повідомлень, в яких буде інформація про поточний стан справ з протидії коронавірусу в Україні. За допомогою сервісу українці зможуть дізнатися про рішення уряду щодо введення обмежуючих заходів та умов карантину. Крім того, у програмі будуть доступні практичні рекомендації щодо того, як убезпечити себе і своїх близьких від інфікування.


Як раніше пояснював Федоров, додаток з контролю дотримання обсервації і самоізоляції перевірятиме українців з допомогою фіксації геолокаціі і FaceID у випадковий період часу. При цьому міністр запевнив, що не буде ніякого "великого брата" і стеження за громадянами"
Станом на 7 квітня, в Україні офіційно підтвердили 1462 випадки захворювання на COVID-19, з них за останню добу підтверджено 143 випадку. Всього зчерез коронавірус в Україні померло 45 осіб, 28 пацієнтів одужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



