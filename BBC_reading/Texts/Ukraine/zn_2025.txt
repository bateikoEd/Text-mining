Нові тести вже надійшли до МОЗ.

В Україні незабаром розпочнуть тестування на коронавірус з новою системою ІФА (Імуноферментний аналіз). Тести, які показуватимуть наявність антитіл до COVID-19, вперше проведуть в Одеській і Сумській областях. Про це повідомив заступник міністра охорони здоров'я та  головний санітарний лікар Віктор Ляшко в ефірі програми "Свобода слова" на ICTV.
"Ми запускаємо тестування, яке дозволить ретроспективно виявити наявність антитіл і подивитися, чи були пропущені випадки захворювання на коронавірус. Перші такі випадки будуть досліджуватися в Одеській і Сумській області", — сказав Ляшко.
Заступник міністра зазначив, що ІФА-тести вже надійшли до Міністерства охорони здоров'я і незабаром розпочнуть тестування. Він додав, що відомство надалі розвиватиме потужності лабораторій.
"Ми говорили, що зможемо проводити 30 тисяч тестувань в тиждень, зараз ми тестуємо 5-6 тисяч на добу. Тому ми вже вийшли на цей норматив. Далі наша норма — збільшити до 80 тисяч тестувань в тиждень", — розказав Віктор Ляшко.



Антитіла до коронавірусу є одним із головних показників зараження у людини, на реагуванні організму на вірус SARS-CoV-2 створювали перші тести.
Уряди деяких країн пропонують створити так звані "паспорти імунітету" для людей які набули антитіла до коронавірусної інфекції, щоб засвідчити їх безпеку до для навколишніх та дозволити вільно подорожувати.
Однак, ВООЗ попереджає, що такі документи лише несуть ризики - немає жодних доказів тому, що людина не може повторно захворіти на коронавірус, а антитіла не гарантують захист від зараження.
Тим паче, що вчені з Фуданьського університету в Китаї виявили, що не у всіх заражених виробляються антитіла до вірусу. Виявилося також, що рівень антитіл до коронавірусу збільшуються з віком. У тих, хто видужав, у групі від 60 до 85 років в крові антитіл було в три рази більше, ніж у пацієнтів у віці від 15 до 39 років.
Як зазначав головний санлікар Віктор Ляшко, коронавірус у нас циркулював й до того в Україні, тому у багатьох українців вже можуть бути вироблені антитіла, але вони не будуть захищати від коронавірусної хвороби.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



