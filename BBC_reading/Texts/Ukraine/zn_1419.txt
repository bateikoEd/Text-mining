У підготовці мемуарів використано інтерв'ю з рідними і близькими Філі Жебровської, а також фотографії з сімейного архіву і фотобанку "Фармак"

Книга "Візіонер" про Філю Жебровську, власницю найбільшої української фармацевтичної компанії "Фармак", побачила світ у квітні у видавничому домі "Бурда".
Автобіографія розповідає про життя людини, яка зуміла вивести з кризи радянське підприємство й перетворити його на сучасне європейське виробництво.
Крізь призму особистості читач зможе дізнатись історію цілої епохи в розвитку України в період після Другої світової війни й до сьогодні.
У підготовці мемуарів використано інтерв'ю з рідними та близькими Філі Жебровської, а також світлини із сімейного архіву та фотобанку "Фармак".
"Написання цієї книги стало сюрпризом для мене. Ідея належить моїм колегам, і я вдячна за їхню працю. Без участі моїх сім'ї та друзів не вийшло б такого пам'ятного подарунка, який, звичайно, увійде в історію не тільки сім'ї Жебрівських, а й заводу "Фармак" і, якоюсь мірою, фармгалузі України. Майбутнє не може бути без минулого. Наші нащадки повинні знати історію своєї родини, країни і, добре б, історію підприємства, де ти працюєш. Для мене сім'я і "Фармак" – неподільні речі. Наші долі переплетені, тому й історія в нас спільна. Я сподіваюся, що читачі зможуть відчути те, що відчувала я, коли приймала ті чи інші рішення у своєму житті, і побачать цілі, які я ставила і ставлю перед собою і "Фармак"", – зазначила Філя Жебровська.
Наклад книги – 2000 примірників. Вони надійдуть до бібліотек, партнерам, колегам і друзям Філі Жебровської. Вільний продаж видання не заплановано.
Авторами книги стали керівник департаменту корпоративних комунікацій та сталого розвитку АТ "Фармак" Олена Зубарєва й журналіст видавничого дому "Бурда" Юля Слинько.
"Ця книга не тільки про людину, яка змінила перебіг історії одного конкретного підприємства. Ця книга про людей і цілу епоху. Вона показує розвиток галузі в різні періоди незалежності України. На прикладі "Фармак" можна простежити перебіг історії й разом із головною героїнею книги пережити яскраві життєві моменти. Я постаралася відповісти на питання, як тендітній жінці з провінції вдалося очолити велике підприємство і вивести його в лідери галузі", – зазначила Олена Зубарєва.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



