Чверть вчителів із "банку даних" відмовляються брати участь в ЗНО у червні липні, бо не хочуть ризикувати здоров'ям.

Епідемія коронавірусу в Україні вплинула на бажання вчителів допомогти з проведенням зовнішнього незалежного оцінювання. Не в останню чергу – через відсутність чіткої стратегії захисту освітян, пише у своїй статті для ZN.UA оглядач відділу освіти та науки Оксана Онищенко.
Авторка наголошує: із персоналом теж можуть бути проблеми. Директорка столичної гімназії,  де розташований один з найбільших пунктів тестування, Ірина Чернілевська розповідає, що з лютого кількість таких вчителів скоротилась майже на чверть.
"У нас є банк даних вчителів, які  ще в лютому зголосилися піти на пробне  ЗНО інструкторами, черговими і відповідальними особами. Але  зараз все змінилося, і по моїй школі 20% з тих, чиї дані є в банку, відмовляються брати участь у ЗНО у червні-липні, бо бояться ризикувати здоров'ям. Чи знайдемо інших?  У нас вчителі не стоять в чергу на ЗНО – напруга і відповідальність велика, а гроші смішні", - каже директорка.
Чернілевська вважає за доцільне говорити не лише про захист медиків, але й про захист вчителів.
"Зараз усі говорять про захист медиків, і це правильно. А хто захистить вчителів? Які гарантії дасть нам держава? Відповідальний за пункт ЗНО заходить в кожну аудиторію і обходить усіх учасників, звіряючи правильність розсадки. Це 1200 -1500 учасників тестування  плюс вчителі. Вважаю, ризик дуже високий", - наголошує вона.


Яким буде ЗНО у коронавірусний рік? Як воно буде організоване  і наскільки  буде безпечним для учасників? У чому ризики і  чи варто посилати всіх учасників здавати ПЛР-тести? Читайте у статті Оксани Онищенко "Чи вистачить нам здорового глузду, щоб провести безпечне ЗНО?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



