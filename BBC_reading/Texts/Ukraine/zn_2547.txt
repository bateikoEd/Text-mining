Норми про гранично допустимі концентрації у воді тільки нафтопродуктів перевищені ушестеро.

У Міністерстві з питань реінтеграції тимчасово окупованих територій заявили про загрозливий стан водосховищ на окупованому Донбасі, йдеться в повідомленні на сайті відомства.
Зокрема, з кінця 2019 року внаслідок злочинної недбалості порушена робота двох водосховищ і викликане їхнє забруднення, чим створена пряма загроза для життя і здоров'я сотень тисяч громадян, а також для місцевої екосистеми, наголосили в міністерстві.
Так, у Донецькій області в результаті тривалого неконтрольованого скидання неочищених стоків шахти "Булавинська" в Волинцівського питного водосховища, розташованого на схід від міста Єнакієве, зафіксовано значне порушення гігієнічних і екологічних показників.
"Норми про гранично допустимі концентрації у воді нафтопродуктів перевищені ушестеро, нітратів – у 5,7 раза, сульфатів – в 3,5 раза, а цинку – майже в 4 раза", - наголошується в повідомленні.
Водночас Волинцівське водосховище використовується як джерело питної води для міст Єнакієве, Дебальцеве, Шахтарськ, Чистякове (раніше Торез) та інших населених пунктів, де проживає більше 300 тис. осіб.
"Окупаційна адміністрація знає про наявність проблеми, однак адекватних заходів не вживає. З початку року стоки шахти забруднили у водосховищі близько 25% води. Оскільки фільтраційні станції водосховища не розраховані на очищення води з такими санітарно-хімічними показниками, при збереженні тенденції воно стане абсолютно непридатним для використання до кінця 2020 року", - відзначають в міністерстві.
На цей момент забір води з Волинцівського водосховища тимчасово припинений, вода для споживання подається з каналу "Сіверський Донець-Донбас". Однак ситуація може вийти з-під контролю, адже канал має потребу в регулярному очищенні та плановому ремонті, тоді окупаційна влада почне подавати людям забруднену воду.
У Луганській області виникла загроза зникнення р. Біла та Ісаківського водосховища, яке розташоване на схід від міста Алчевськ. Так, після припинення роботи водозливного комплексу шахти "Слов'яносербська", в результаті господарської діяльності Алчевського металургійного комбінату (АМК) порушений баланс роботи водосховища. Зокрема, упродовж 2019 року забір води для потреб комбінату перевищив надходження шахтних вод на 5 млн куб. метрів - вже зафіксовано обміління водосховища та річки Біла.
За результатами моніторингу та відбору проб, проведеного наприкінці березня 2020 року, клас якості води в Ісаківському водосховищі знижений з "помірно забруднена" на "забруднена".
Міністерство звернулося до міжнародних організацій в рамках встановленого мандата з проханням перевірити наведені факти та вжити заходів реагування.


Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розлученням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



