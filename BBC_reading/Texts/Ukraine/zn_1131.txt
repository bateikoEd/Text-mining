Матеріали проваджень передадуть до суду.

Державне бюро розслідувань завершило досудове розслідування у справах ексзаступника начальника управління громадської безпеки ГУ МВС Києва та ексзаступника начальника відділу забезпечення масових заходів управління громадської безпеки ГУ МВС Києва. Їх звинувачують у розгоні людей за межі Майдану Незалежності у 2013 році. Про це повідомляє пресслужба Офісу генпрокурора.
"За даними слідства, 30 листопада 2013 року правоохоронці, з метою виконання злочинного наказу, діючи групою осіб за попередньою змовою організували та забезпечили незаконне перешкоджання проведенню зборів громадян. Внаслідок цих дій співробітники полку міліції особливого призначення "Беркут" та військовослужбовці внутрішніх військ МВС України витіснили близько 300 учасників зборів за межі Майдану Незалежності, чим порушили конституційне право громадян збиратися мирно, без зброї і проводити збори та мітинги", - йдеться в повідомлення Офісу генпрокурора.
Наразі двох колишніх керівників підрозділів МВС звинувачують за ч. 2 ст.28 (Вчинення злочину групою осіб, групою осіб за попередньою змовою, організованою групою або злочинною організацією), ч. 4 ст.41 (Порушення вимог законодавства про працю та про охорону праці) та, ст. 340 (Незаконне перешкоджання організації або проведенню зборів, мітингів, походів і демонстрацій) ККУ.
Після ознайомлення сторін захисту з матеріалами проваджень, обвинувальні акти будуть скеровані до суду.



Раніше, родини Героїв Небесної Сотні звернулись до президента Володимира Зеленського з вимогою повернути кураторство департаментом у справах Майдану Віктору Трепаку і усунути від справ майдану новопризначеного Андрія Любовича, який займає "антимайданівську позицію".
Як повідомлялося, генпрокурор Ірина Венедіктова відсторонила свого заступника Віктора Трепака від усіх справ, які розслідує Служба безпеки України, зокрема і від справи про напад на Катерину Гандзюк. Після цього Трепак написав заяву про звільнення.
У коментарі для ZN.UA Віктор Трепак пояснив, що написав заяву після того, як у нього забрали курування діяльністю двох департаментів, – які здійснюють процесуальне керівництво у "справах Майдану", та у справах, які розслідуються слідчими СБУ. Зокрема, у розслідуванні справи Каті Гандзюк прокурори впритул наблизились до її повного розкриття і встановлення замовників.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



