Всього в Україні заразились понад півтори тисячі медичних працівників.

За останню добу зараження коронавірусною інфекцією виявили у 101 медичного працівника. Всього 1 676 медиків в Україні підтвердили зараження на COVID-19 після тестування. Про це розповів міністр охорони здоров'я України Максим Степанов на брифінгу у суботу, 26 квітня.
"За минулу добу захворіли 492 особи, з них 41 дитина та 101 медичний працівник. Всього кількість медичних працівників, які захворіли на коронавірусну хворобу, станом на сьогоднішній ранок становить 1676 осіб", - сказав Степанов.
Міністр також зазначив, що за минулу добу в Україні провели 5596 досліджень методом ПЛР.



Як повідомляє МОЗ, станом на суботу, 26 квітня, ще у 492 пацієнтів в Україні підтвердили зараження коронавірусною інфекцією. Всього в країні зафіксували 8 617 лабораторно підтверджених випадків COVID-19, з них 209 летальних та 840 пацієнтів одужали.
Нагадаємо, Кабінет міністрів продовжив карантин в Україні до 11 травня. Прем'єр-міністр Денис Шмигаль на свій сторінці в Telegram опублікував правила нових стандартів життя українців після послаблення карантину. Він зауважив, що мінімізація обмежень не є абсолютною гарантією того, що загроза мине.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



