Втрат внаслідок ворожих обстрілів серед українських захисників не було.

Упродовж понеділка, 6 квітня, збройні формування РФ здійснили вісім обстрілів позицій Об'єднаних сил, чотири з яких – із застосуванням мінометів 120 і 82 калібру, які за Мінськими домовленостями повинні бути відведені від лінії розмежування, повідомили у штабі у вівторок, 7 квітня. 
"Окупанти також відкривали вогонь по опорних пунктах з озброєння бойових машин піхоти, протитанкового ракетного комплексу, гранатометів різних систем та великокаліберних кулеметів", - відзвітували українські військовослужбовці.
Зазначається, що обстрілів бойовиків зазнали околиці Павлополя, Кам'янки, Красногорівки, Старогнатівки, Авдіївки, Новозванівки і Новоолександрівки. 
"Втрат за минулу добу внаслідок ворожих обстрілів серед українських захисників не було.
За даними розвідки Об'єднаних сил, 6 квітня наші підрозділи поранили одного російського окупанта", - повідомили військові.
З початком доби, 7 квітня, бойовики вогневої активності не проявляли. За поточну добу втрат серед українських захисників немає.


Нагадаємо, уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



