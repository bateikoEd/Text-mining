Докази не виявлені

Підготовка замаху на міністра СБУ не підтверджена, повідомив заступник начальника Головного управління СБУ Віталій Маяков, передає "Уніан".
Раніше заступник глави МВС Антон Геращенко заявляв, що затриманий за підозрою в державній зраді генерал-майор СБУ Валерій Шайтанов готував замах на Авакова.
"З приводу інших осіб, на яких готувалися замахи ... Я, як слідчий, оперую доказами. Щодо Осмаєва було поставлено завдання, встановлені певні строки, сплачений аванс за вбивство. З приводу інших осіб на даний момент нічого сказати не можна", — сказав Маяков.
Контррозвідники СБУ затримали Шайтанова 14 квітня. Як свідчать матеріали справи, Шайтанов, який є одним з колишніх керівників Центру спецоперацій "А" СБУ, перебував на агентурному зв'язку під псевдонім "Бурлак" у полковника ФСБ РФ Єгорова.
Слідство має докази, що за завданням спецслужб РФ Шайтанов планував здійснення терактів на території України.


Нагадаємо, раніше заступник міністра внутрішніх справ Антон Геращенко стверджував, що має інформацію про причетність генерал-майора СБУ Валерія Шайтанова до підготовки замаху на главу МВС Арсена Авакова. Шайтанову інкримінують державну зраду і підготовку теракту, напередодні суду заарештував його.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



