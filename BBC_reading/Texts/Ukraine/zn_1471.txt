У ДСНС назвали умову для очищення повітря в столиці.

Забруднення повітря у столиці не пов'язане з пожежами в Чорнобильській зоні, зменшення забруднення очікується на початку наступного тижня. Про це повідомив голова ДСНС Микола Чечоткін, інформує прес-служба ДСНС.
За словами Чечоткіна, радіаційний фон у Зоні відчуження, Києві і області в межах норми і не перевищує фонових значень, а забруднення повітря в столиці не пов'язане з пожежами в Чорнобильській зоні. Він також повідомив, що в найближчі дні опадів не передбачається. На початку наступного тижня вітер змінить напрямок на північний, і очікується зменшення впливу пожеж на забруднення повітря в столиці.
За словами заступника директора Українського гідрометцентру Анатолія Прокопенка, в Києві в кілька разів перевищена гранично допустима концентрація пилу і залишків горіння, а також діоксиду сірки, діоксиду азоту й формальдегіду, і ситуація може покращитися 20-22 квітня.
"Великі значення забруднення атмосферного повітря, як правило, спостерігаються в нічні і особливо ранні години. Тому в даний час необхідно обмежити перебування на вулиці і не відкривати вікна.
Ці забруднення, які спостерігаються в Києві, є наслідком переміщення повітряних мас з території Житомирської області. У найближчі дні північно-західний напрямок вітру збережеться. Вже 20-22 квітня вітер змінить напрямок на північний, і в ці дні очікується зменшення впливу на забруднення в Києві".


Відзначимо, за даними ресурсу QIAir, станом на 2:00 19 квітня Київ на другому місці серед найбільших міст в світі за рівнем забрудненості повітря. Індекс забруднення фіксується на позначці 180. При цьому ще вчора найбільше значення в Києві становило 376.
Як повідомлялося, у четвер, 16 квітня, столицю України накрила пилова буря. У повітрі виявили продукти горіння - формальдегіди і оксид азоту.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



