У МОЗ вважають, що це значно зменшить мобільність людей, у яких є симптоми ГРВІ.

Міністерство охорони здоров'я України закликало лікарів діяти відповідно алгоритмів, прописаних у стандарті надання медичної допомоги за чіткими критеріями, за якими люди потрапляють під підозру на наявність коронавірусу SARS-CoV-2, який викликає захворювання COVID-19, повідомили в пресслужбі відомства у вівторок.
"МОЗ інформує: якщо у них є ознаки гострого вірусного захворювання, їм повинні проводити тест на COVID-19", - йдеться в повідомленні телеграм-каналу Коронавірус-інфо.
Наголошується, що у всіх областях створені мобільні бригади, які виїжджають на виклик сімейного лікаря, екстреної медичної допомоги та інших медичних працівників до пацієнтів з підозрою на COVID-19 для забору зразків для проведення досліджень в лабораторії.
У МОЗ вважають, що це значно зменшить мобільність людей, у яких є симптоми ГРВІ, і яким потрібно тест на COVID-19.
"Про випадки відмови від проведення дослідження на коронавірусну інфекцію, при наявності симптомів і підпадання під визначення випадок, просимо повідомляти на певну гарячу лінію вашої області", - підкреслили в МОЗ.


Станом на 7 квітня, в Україні офіційно підтвердили 1462 випадки захворювання на COVID-19, з них за останню добу підтверджено 143 випадку. Всього через коронавірус в Україні померли 45 осіб, 28 пацієнтів одужали.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



