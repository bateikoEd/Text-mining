Через перекриття вулиць акція стала пішою.

Підприємці з різних регіонів України влаштували піл будівлею Кабінету міністрів акцію протесту "Карантин вбиває". Близько двох сотень людей вимагають від влади дозволити працювати малому та середньому бізнесу, повідомляє "Суспільне".
Спочатку акція протесту планувалась як авто прогін, однак через перекриття поліцією вулиці Грушевського, протестанти вирішили йти під Кабмін пішки.
Як повідомляє поліція Києва, у зв'язку з акцією в центрі столиці поліцейські та нацгвардійці заступили на посилене чергування.
"Для забезпечення безпеки чергують працівники структурних підрозділів столичної поліції, військові Нацгвардії, співробітники ДСНС, кінологи, вибухотехніки і поліція", – йдеться у повідомленні.
О 13 годині Кабінет міністрів розпочав позачергове засідання, яке ініціювало Міністерство охорони здоровʼя. На засіданні розглянуть документ з правилами для виходу бізнесу з карантину, який приготував МОЗ.



У неділю під будівлею Офісу президента пройшов схожий мітинг представників малого та середнього бізнесу під назвою #SaveФОП. Підприємці вимагали в уряду дозволити бізнесу працювати та послабити введений в Україні режим карантину. А попереднього дня  під ОП влаштували акцію протесту українські ресторатори. Вони вимагали дозволити відкриття літніх терас кафе і ресторанів під час карантину.
Детальніше про протестний рух підприємців, який набирає обертів, читайте в статті Олега Гетьмана "Протестний рух проти безробіття".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



