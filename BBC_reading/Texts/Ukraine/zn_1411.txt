Однак, у Чорнобилі є ділянки з підвищеним радіаційним забрудненням.

За словами голови Державної служби з надзвичайних ситуацій Миколи Чечоткіна, радіаційний фон у зоні відчуження ЧАЕС, Києві та Київській області не перевищує допустимих норм. Водночас він додав, що на окремих ділянках зони відчуження радіаційне забруднення перевищується.
"Ще раз хочу поінформувати про те, що радіаційний фон, як на території Зони відчуження, так і на території Київської області, і міста Києва знаходиться в межах природних фонових значень і не перевищує допустимих норм", - заявив Чечоткін під час онлайн-брифінгу.
Однак, він додав, що "так звичайно, на території Чорнобильської зони є окремі ділянки, на яких фонові значення радіаційного забруднення перевищуються".
За словами Чечоткіна іноді там доводиться працювати рятувальникам, але "радіологи Зони відчуження, хіміки-дозиметристи ДСНС шляхом звіряння розрахунків за певними формулами говорять про те, скільки часу рятувальники можуть працювати в тому або іншому районі".



Пожежі в зоні відчуження Чорнобильської атомної електростанції почалися 4 квітня і тривали 10 днів. Лісові пожежі загасили 14 квітня. При цьому 13 квітня вогонь підійшов до промислового майданчика нового безпечного конфайнмента (НБК) ЧАЕС на відстань близько 500 метрів.
Проте 16 квітня через пилові бурі та шквальний вітер в зоні відчуження виникли нові осередки тління і відкритий вогонь спалахнув.
Вогонь знищив понад 30% туристичних об'єктів. На думку директора агентства "Чорнобиль тур", частина локацій можна буде відновити за допомогою сучасних технологій, як доповнену реальність.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



