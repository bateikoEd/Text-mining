Ім'я переможця та дані учасників публікуватимуться після проведення аукціону.  

З 13 квітня державне підприємство "СЕТАМ" Міністерства юстиції розкриває інформацію про учасників і переможців торгів арештованим майном. Про це повідомив міністр юстиції Денис Малюська, передає прес-служба міністерства.
"Високий запит громадськості та ЗМІ на прозорість та відкритість державних аукціонів зумовили прийняття нами такого рішення. Разом з державним підприємством "СЕТАМ" ми відкрили інформацію про учасників та переможців електронних торгів арештованим майном", — повідомив міністр.
Зокрема, після закінчення аукціону буде публікуватися прізвище, ім'я та по батькові фізичної особи — переможця торгів, назву юридичної особи, якщо переможцем є юридична особа.
Після того, як переможець розрахується за лот і статус аукціону зміниться на "торги відбулися" будуть опубліковані відомості про всіх учасників аукціону (які зареєструвалися на торги і подавали заявки), а саме: прізвище, ім'я та по батькові фізичних осіб, найменування юридичних осіб.
У випадку, якщо переможець не заплатив за лот, неперсоніфікований протокол буде переформатований системою та визначений новий переможець, інформація про якого також буде показуватися (протокол завантажиться автоматично на місце старого), та інформація про всіх учасників буде опублікована після розрахунку нового переможця.
Якщо електронні торги (включаючи повторні електронні торги: другі і треті) не відбулися, то після зміни статусу третіх електронних торгів на "торги не відбулися" будуть опубліковані відомості про всіх учасників аукціону, а саме: прізвище, ім'я та по батькові фізичних осіб, найменування юридичних осіб.


Раніше в АРМА заявили про зникнення десятків розпорядчих документів. В агентстві підозрюють "внутрішню диверсію", спрямовану на зрив прийдешнього аудиту. Документи пропали перед аудитом Нацагентства. У зв'язку з цим в АРМА підозрюють, що до зникнення документів можуть бути причетні зацікавлені у створенні штучних перешкод для роботи агентства та його дискредитації перед аудиторами.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



