У СБУ, якою керує прихожанин УПЦ МП, не побачили складу злочину в діяннях гендиректора телеканалу, що належить московській патріархії РПЦ.

Служба безпеки України закрила кримінальне провадження у відношенні російського телеведучого і медіаменеджер Бориса Корчевнікова, який відвідував анексований Крим, незаконно перетинаючи кордон. Корчевніков є генеральним директором телеканалу "Спас", що належить московської патріархії Російської православної церкви, а також ведучим програм на державному пропагандистському каналі "Росія 1".
Кримінальну справу стосовно Корчевнікова було відкрито за 1 ч. ст. 332-2 Кримінального кодексу (незаконний перетин державного кордону з метою нанесення шкоди державним інтересам України). СБУ не побачила у діях росіянина складу злочину.
"Зазначене кримінальне провадження закрито на підставі п. 2 ст. 284 КПК України", - йдеться у відповіді СБУ на інформаційний запит видання "Крим. Реалії".
Зареєструвати провадження щодо Корчевникова Службу безпеки України зобов'язав Шевченківський районний суд Києва, задовольнивши позов громадського активіста Сергія Стерненка.

У жовтні 2019 року Борис Корчевніков приїджав до Києва на фестиваль православного кіно "Покров", де йому вручили нагороду. Пропагандист опублікував фотографії з Києво-Печерської лаври і монастирів УПЦ Московського патріархату. Тоді в СБУ стверджували, що не мають інформації про діяння Корчевнікова, які могли б загрожувати національній безпеці.
Фестиваль "Покров" організовував позафракційний народний депутат Андрій Деркач. За словами "ексрегіонала", він запросив до Києва російського пропагандиста, який називав українців "фашистами" та "хунтою", винятково "як церковного представника".

Після російської анексії Криму Корчевніков відвідував окупований півострів, порушуючи українське міграційне законодавство. За це в 2014 році СБУ на п'ять років закрила йому в'їзд до України.


У квітні МВС зняло з розшуку пропагандиста Анатолія Шарія, який, будучи під слідством, у 2012 році нелегально перетнув кордон та виїхав до РФ. Українські суди і правоохоронні органи неодноразово отримували офіційні підтвердження про те, що Шарій проживає в Литві і Нідерландах, де йому надали статус біженця.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



