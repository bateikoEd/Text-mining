Українські військові зачепили мінімум трьох бойовиків.

За добу, станом на 3 травня, російські збройні формування на Сході України 23 рази порушили режим припинення вогню, внаслідок чого постраждали двоє українських військових. Українська сторона надала відповідь – одного бойовика було ліквідовано та ще двох поранено, повідомляє штаб ООС.
"Противник обстріляв наші позиції із заборонених Мінськими домовленостями мінометів калібру 120 мм та 82 мм, а також гранатометів різних систем, БпЛА, великокаліберних кулеметів та стрілецької зброї. Рішучими діями та ефективним застосуванням чергових вогневих засобів Об'єднані сили припинили ворожі обстріли. Окупанти отримали адекватну відповідь від українських воїнів", - йдеться в повідомленні.
За добу окупанти відкривали вогонь неподалік Старогнатівки, Пісків, Кам'янки та Мар'їнки, Оріхового, Новоолександрівки, Південного, Кримське та поблизу Хутора Вільний.
З початку доби російські бойовики обстріляли українські позиції біля Широкиного та Богданівки.
"У відповідь на порушення наші воїни застосували чергові вогневі засоби, внаслідок чого ворожі провокації припинилися. За поточну добу втрат серед українських захисників немає", - повідомили у штаб ООС.

 

Минулої доби штаб ООС також повідомляв про обстріл бойовиками з безпілотників, скинувши постріл ВОГ-17. Внаслідок обстрілу один український військовослужбовець отримав осколкове поранення, його терміново відправили до медичного закладу.
З початку травня бойовики значно посилили наступ, попередньої доби штаб ООС зафіксував 24 обстріли за добу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



