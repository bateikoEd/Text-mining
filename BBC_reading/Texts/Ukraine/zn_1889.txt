З 17 квітня кладовища закриті для відвідування.

Національна поліція виділила понад 22 тисячі правоохоронців для нагляду за дотриманням порядку відвідування кладовищ у традиційні післявеликодні поминальні дні. Держкомісія з питань техногенно-екологічної безпеки та надзвичайних ситуацій обмежила відвідування кладовищ, окрім випадків поховань, пише пресслужба Нацполіції.
Поліція також нагадала головам ОДА та КМДА заборонити громадянам відвідувати кладовища.
"Відповідно до постанови Міністерства охорони здоров'я України від 21 квітня 2020 "Щодо протидії поширенню коронавірусної хвороби (COVID-19) в поминальні дні", місцевим органам виконавчої влади, органам місцевого самоврядування з метою протидії поширенню коронавірусної хвороби (COVID-19) в місцях перебування масового скупчення людей рекомендовано закрити для відвідування кладовища, крім випадків здійснення поховання померлого за умови дотримання протиепідемічних правил", - йдеться в повідомленні. 
Під час поминальних днів, поліція разом з Нацгвардією будуть посилено патрулювати поблизу кладовищ.  При цьому основне завдання правоохоронців – це проведення роз'яснювальної роботи.



Раніше після масових порушень під час святкування Великодня та відвідин вірянами Почаївської лаври комісія з техногенно-екологічної безпеки та надзвичайних ситуацій ухвалила рішення закрити на в'їзд та виїзд місто Почаїв на Тернопільщині.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



