У містах дозволять гуляти в парках і відкриють літні майданчики кафе.

У Дніпрі з 30 квітня відновлюють роботу ресторани, хімчистки, кафе та інші підприємства. Про це заявив мер Дніпра Борис Філатов.
"За рішенням спеціальної комісії, в місті будуть відкриті не тільки аптеки, супермаркети, АЗС і банки, але також і хімчистки, СТО, майстерні з ремонту різного обладнання. Кафе і ресторани зможуть працювати як по адресній доставці, так і з послугою take away — без допуску гостей в зал", — повідомив мер на своїй сторінці в Facebook.
Також у місті планують відкрити для відвідування зелені зони і парки, заявив мер.
"Давайте чесно: що не заборонено, то дозволено. Тому, у понеділок, 4 травня, всі вони будуть доступні для прогулянок. В тому числі і ділянки вулиць Січеславської, Набережної, Перемоги, Заводської, бульвару Слави та інших. Ви можете називати це як завгодно - лазівкою або обхідним шляхом", - запевнив градоначальник.
При цьому він попередив, що ті, "хто буде збиратися у великі компанії, розпивати спиртні напої і смажити шашлики, отримають жорсткі санкції". Також городяни повинні ходити в масках, а установи мати на входах рукавички і антисептики.
У Черкасах карантинні заходи будуть ослаблені з 1 травня. Мерія міста прийняла рішення послабити карантинні заходи для представників малого бізнесу.
З 1 травня в Черкасах дозволено відновити роботу:
- Магазинів з продажу непродовольчих товарів, будівельних матеріалів, електроінструменти, електрообладнання, інших електротоварів, сантехніки, канцелярських товарів, квітів, книжкової продукції та меблів;
- Майстерень з ремонту взуття, одягу, ремонту та встановлення вікон, дверей, воріт, огорож за індивідуальним замовленням, та перукарським салонам краси, салонам для надання послуг з догляду за домашніми тваринами, салонам ритуальних послуг, проектним організаціям;
- Ринкіам, ярмаркам з продажу сільськогосподарської продукції та квітів;
- Літнім майданчикам закладів ресторанного господарства.
Крім того, внесено пропозицію дозволити відвідування парків, скверів та атракціонів, які знаходяться на їх території, а також об'єктів спортивної інфраструктури для проведення тренувань.


Зазначимо, на нараді з урядом президент Владиимр Зеленський доручив почати плавний вихід з карантину з дотриманням нових правил. Офіційно карантин в Україні продовжено до 11 травня.
Уряд запропонував план поступового виходу з карантину, який складається з п'яти етапів.
Про економічні наслідки коронавірусу для України і українців читайте в статті Юлії Самаєвої "День песця" і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавіруса".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають всі".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



