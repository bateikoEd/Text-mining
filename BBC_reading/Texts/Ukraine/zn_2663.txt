Військовослужбовці ЗСУ тренувалися разом з представниками Держприкордонслужби.

В акваторії Азовського моря корабельно-катерні підрозділи Військово-морських сил України працювали над вдосконаленням спільних дій у разі потреби знищення противника. Про це повідомляє пресслужба ООС.
"У навчаннях взяли участь малий броньований артилерійський катер ВМС ЗС України "Лубни" та корабельно-катерна тактична група Маріупольського загону морської охорони у складі корабля "Донбас" та двох катерів", - йдеться в повідомленні.
Повідомляється, що спільними зусиллями військовим ЗМУ та прикордонникам вдалося не допустити проникнення вглиб оборони та здолати умовного противника - ворожий десант.



Нагадаємо, у лютому відбулися наймасштабніші з початку року навчання з бойовими стрільбами на узбережжі Азовського моря в Донецькій області. У рамках навчань "Попутний вітер" підрозділи Збройних сил, Національної гвардії та Держприкордонслужби відпрацювали відбиття атаки ворожого десанту на азовському узбережжі.
У навчаннях були задіяні близько 400 людей особового складу, п'ять кораблів і катерів Військово-морських сил ЗСУ та Морської охорони ДПСУ, 25 одиниць артилерії, включаючи реактивні системи залпового вогню, 13 одиниць бронетехніки (танки, БМП і бронеавтомобілі), два вертольоти Мі-8 і Мі-14 морської авіації, два штурмовики Су-25 і два винищувача МіГ-29 Повітряних сил ЗСУ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



