У Новояворівську до гасіння пожежі залучили 70 рятувальників.

У Львівській області спалахнула пожежа на Новояворівському звалищі. Про це повідомив на своїй сторінці в Facebook заступник голови ЛОДА Юрій Холод.
Зараз, за інформацією від ДСНС, на місці працюють 12 пожежних машин, залучені рятувальники з військової частини в Старичах.
"В даний час вогонь по периметру близько 2,5 га. Одночасно пожежу намагаються погасити 70 рятувальників. Зараз є підозра, що вогонь поширився від горіння сухої трави. Ситуація під контролем, однак буде горіти, кажуть рятувальники, як мінімум до завтрашнього обіду", - повідомив Юрій Холод.
У прес-службі ДСНС повідомили, що пожежа сталася на площі 1,8 га.
"Сьогодні ліквідували пожежу на 0,8 га. ВО 22:00 гасіння призупинено. Завтра з 6:00 продовжиться гасіння", - повідомили в ДСНС.



Як повідомлялося, в зоні відчуження з суботи, 4 квітня, горить ліс. Станом на 7 квітня площа загоряння збільшилась до 35 га. ДСНС для гасіння пожежі залучили авіацію. В операції з ліквідації загоряння залучено два пожежних літаки Ан-32П і вертоліт Мі-8.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



