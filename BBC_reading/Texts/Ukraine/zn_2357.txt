На початку отримати візи можна буде лише за обмеженими видами робіт.

Консульські установи Польщі в Україні частково відновлюють видачу робочих віз українцям з 4 травня, після того як у березні стався "відтік робочої сили" через коронавірус. У початковий період прийматимуться лише документи з метою отримання віз для виконання сільськогосподарських та садівничих робіт, а також міжнародних перевезень, повідомили в посольстві Польщі в Україні.
"Прийом заявників з іншою метою ніж отримання робочої візи з вищеперерахованих категорій, навіть при умові актуальної реєстрації та наявності всіх необхідних документів здійснюватись не буде", - йдеться в повідомленні посольства.
Заявники, які мають відповідні підтверджуючі документи про виконання сільськогосподарських та садівничих робіт, а також міжнародних перевезень можуть зареєструватися для подачі документів на візу в електронній системі e-konsulat.


Знімати карантинні обмеження та "розморожувати" економіку в Польщі почнуть вже з 19 квітня. Як зазначав міністр охорони здоров'я Польщі Лукаш Шумовський, в країні почнуть послаблюватися обмеження по роботі магазинів, а також щодо відвідування парків і лісів. 
Раніше прем'єр-міністр Польщі Матеуш Моравецький заявляв про те, що пік захворюваності на коронавірус у Польщі прогнозують на травень-червень.
Сенат Польщі ухвалив так званий "Антикризовий щит" - законопроєкт, який спрямовує 212 млрд злотих, тобто понад 45 млрд євро, на підтримку економіки країни. Сенат Польщі вніс 104 поправки до закону, скасовуючи, зокрема, зміни, які пропонувалися Сеймом у виборчому кодексі, але залишаючи положення, якими на час епідемії та 30 днів після неї продовжуються дозвільні документи на перебування і роботу іноземців, у тому числі й українців.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



