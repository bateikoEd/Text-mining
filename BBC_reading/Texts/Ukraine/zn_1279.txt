Двоє військовослужбовців отримали поранення внаслідок обстрілів, ще один - зазнав бойового ураження.

Упродовж вівторка, 14 квітня, бойовики в Донбасі здійснили дев'ять обстрілів позицій Об'єднаних сил з гранатометів різних систем, великокаліберних кулеметів та стрілецької зброї. Усі обстріли минулої доби зафіксовано в районі відповідальності оперативно-тактичного угруповання "Схід". Про це повідомили у штабі ООС у середу, 15 квітня. 
Зазначається, що обстрілів зазнали околиці Авдіївки, Пісків, Павлополя, Красногорівки, Новомихайлівки, Старогнатівки, Тарамчука і Кам'янки.
Внаслідок ворожих обстрілів двоє військовослужбовців ОС отримали поранення, один - зазнав бойового ураження.
"На кожен обстріл противник й надалі отримуватиме адекватну й невідворотну відповідь з боку українських захисників. Втрати збройних формувань РФ уточнюються", - відзвітували у штабі.
З початку доби, 15 квітня, окупанти активності не проявляли.



Нагадаємо, Росія ще не надала письмове підтвердження готовності провести запланований обмін утримуваними особами. За словами міністра з питань тимчасово окупованих територій і внутрішньо переміщених осіб Олексія Резнікова, на консультаціях Тристоронньої контактної групи 8 квітня сторони домовилися провести обмін не пізніше Великодня, а також констатував, що майбутній обмін не буде відповідати формату "всіх на всіх".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



