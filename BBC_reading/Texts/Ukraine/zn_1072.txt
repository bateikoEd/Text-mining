Саміт можуть провести в онлайн-режимі.

Україна працює над отриманням згоди інших членів "нормандської четвірки" (Росія, Німеччина, Франція) провести саміт. Про це в п'ятницю на брифінгу повідомив міністр закордонних справ України Дмитро Кулеба.
"Варіант проведення "нормандського саміту" в онлайн режимі поки предметно не обговорюється, але ми працюємо над тим, що в принципі потрібна згода трьох країн — Російської Федерації, перш за все, а також Франції та Німеччини — на проведення саміту", — зазначив він.
При цьому Кулеба повідомив, що формат проведення зустрічі "нормандської четвірки" в умовах пандемії коронавірусу буде визначатися після рішення про його дату. "Коли ми зрозуміємо дату, ми перейдемо до розмови про те, в якому форматі він може бути проведений", — заявив міністр.


Попередній саміт нормандської "четвірки" відбувся у Парижі 9 грудня. Передбачалося, що наступна зустріч відбудеться через чотири місяці після його проведення.
Нагадаємо, в ході переговорів ТКГ в Мінську сторони досягли угоди про проведення обміну утримуваними особами до Великодня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



