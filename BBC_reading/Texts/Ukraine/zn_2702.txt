Рух деякими вулицями навколо Парку Вічної Слави буде обмежено.

Сьогодні у Києві представники Нацполіції та Національної гвардії посилили заходи безпеки в тих місцях, де повинні відбуватися заходи, приурочені до 75-ї річниці перемоги над нацизмом у Другій світовій війні. Про це повідомляє пресслужба Нацполіції.
"На час проведення заходів рух деякими вулицями навколо Парку Вічної Слави буде обмежено. Щоб не допустити будь-яких правопорушень, у встановлених пропускних пунктах поліцейські проведуть огляд учасників заходів та роз'яснювальну роботу з громадянами щодо дотримання карантинних обмежень та заборону використання символіки тоталітарних режимів", - йдеться в повідомленні.

Перед початком акцій фахівці-вибухотехніки разом з кінологами перевірили місцевість на наявність вибухівки.


Кабмін вирішив, що в цьому році в Україні не буде масових заходів, присвячених до Дня пам'яті та примирення, а також до 75-ї річниці перемоги над нацизмом у Другій світовій війні 1939-1945 років.
Також нагадаємо, що з 2015 року 9 травня в Україні святкують День перемоги над нацизмом у Другій світовій війні, а не "День перемоги у Великій вітчизняній війні 1941-1945 років".
Раніше опитування серед українців показав, що більше третини опитаних вважають, що в травні потрібно відзначати дві дати, пов'язані з Другою світовою війною – День пам'яті та примирення 8 травня та День перемоги 9 травня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



