Медичних працівників тестуватимуть раз в п'ять днів на наявність коронавірусної інфекції.

Міністерство охорони здоров'я розглядає можливість тестування усіх лікарів, що працюють з хворими на коронавірус. Про це на брифінгу повідомив міністр охорони здоров'я Максим Степанов.
За його словами, в Україні, за останніми даними, виявлено 879 підтверджених випадків захворювання на COVID-19 серед медичних працівників, 42 з них одужали.
Степанов зазначив, що алгоритм тестування медпрацівників не відрізняється від алгоритму тестування всіх інших громадян: при появі симптомів захворювання відразу робиться тест.
"Але у зв'язку з істотним збільшенням кількості медичних працівників, які захворіли, поки ми розглядаємо можливість проведення тестувань один раз в п'ять днів всім медичним працівникам, які працюють з COVID-19", - сказав глава Мінохорониздоров'я.


Крім цього, Степанов повідомив, що ситуація з донорською кров'ю в країні погіршилася у період карантину: запаси скоротилися в два-чотири рази. Це становить ризик для пацієнтів, яким потрібні термінові операції.
Міністр звернувся до голів ОДА, щоб вони забезпечили прийом спеціалізованими закладами переливання крові людей, бажаючих бути донорами, і зменшити їх контакт між собою, а також здійснити транспортування до пунктів здачі крові.
Як повідомлялося, станом на ранок 17 квітня коронавірус діагностували ще у 501 людини. За весь час від ускладнень коронавірусної хвороби померли 125 чоловік.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



