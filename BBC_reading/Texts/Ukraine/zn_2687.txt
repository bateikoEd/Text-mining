Факти крадіжки канцтоварів та особистого майна працівників зафіксували камери відеоспостереження.

Співробітникам одеської поліції вручили повідомлення про підозру у вчиненні крадіжки під час обшуку на підприємстві, де працюють незрячі. Дії правоохоронців зафіксувала камера відеоспостереження, запис з якої оприлюднили в мережі.
Слідство встановило, що під час слідчих дій у виробничих приміщеннях, правоохоронці незаконно заволоділи майном підприємства: пакетами для сміття, канцтоварами, інструментами тощо.
В обласній прокуратурі уточнили, що повідомлення про підозру 8 травня вручили двом слідчим і двом оперативникам.
Правоохоронцям інкримінують ч. 1 і 2 ч. ст. 185 Кримінального кодексу (крадіжка чужого майна за попередньою змовою групою осіб).
Досудове розслідування здійснює територіальної управління Державного бюро розслідувань із центром у Миколаєві за оперативної підтримки Департаменту внутрішньої безпеки одеської поліції під процесуальним керівництвом обласної прокуратури.
Якщо вину поліцейських буде доведено в суді, їм загрожує від 3 до 6 місяців арешту, обмеження або позбавлення волі на термін до 5 років.



У січні в мережі опублікували відео, зроблене камерою відеоспостереження під час обшуку на підприємстві в Одесі з виробництва пластикових пломб, де працюють незрячі. Слідчі дії тривали понад 20 годин. В одному з приміщень поліцейські з'їли печиво співробітників, а також вкрали побутову техніку та канцтовари.
Керівництво поліції назвало дії співробітників "ганебними", а ДБР зареєструвало кримінальне провадження. На час розслідування поліцейських відсторонили від служби.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



