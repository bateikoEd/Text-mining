Зокрема, пірати напали на судно під португальским прапором.

У результаті нападу на контейнеровоз Tommi Ritscher пірати захопили громадянина України, повідомив директор департаменту консульської служби українського Міністерства закордонних справ Сергій Погорельцев. За його словами, українця вивезли в невідомому напрямку.
"За попередньою інформацією, в результаті нападу захоплений і вивезений у невідомому напрямку 1 громадянин України - член екіпажу судна", - повідомив Погорільців у коментарі агентству "Інтерфакс-Україна".
За його словами, у понеділок посольство України в Німеччині отримало повідомлення про те, що біля берегів Беніну пірати напали на судно Tommi Ritscher, яке ходило під прапором Португалії. Оператором судна є німецька компанія Transeste Schiffahrt Gmbh.
Погорельцев додав, що компанія-оператор створила кризовий штаб. Генконсульство України в Гамбурзі встановило контакт з оператором судна для того, щоб з'ясувати обставини справи. Українське посольство в Нігерії, що відповідає за Бенін, звернулося до бенінстких компетентних органів для підтвердження факту захоплення українця.
Також Погорельцев запевнив, що справа перебуває на контролі причетних закордонних дипломатичних установ України та Департаменту консульської служби МЗС. За даними ЗМІ, серед членів екіпажу судна є громадяни Росії, Болгарії та Філіппін.


Нагадаємо, в лютому біля берегів Нігерії пірати напали на судно і викрали 10 членів екіпажу, в тому числі громадянина України. Звільнити екіпаж судна, включно з громадянином України, вдалося в березні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



