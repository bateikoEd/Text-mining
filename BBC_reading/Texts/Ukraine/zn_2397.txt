Спочатку Моз планував робити акцент на швидкі тести, але потім там все-таки згадали ази вірусології.

Можливості проведення масового тестування на COVID-19 в Україні обмежені через брак обладнання для проведення полімеразної ланцюгової реакції, констатував заступник міністра охорони здоров'я, головний санлікар Віктор Ляшко.
"На жаль, у наших лікарнях ампліфікаторов для ПЛР не було ніколи, їх усього кілька десятків на 1500 лікарень. Тому тестування на коронавірус проводиться виключно в лабораторних центрах колишніх СЕС, де можуть працювати вірусологи в лабораторіях з певним класом захисту", - розповів Ляшко в ефірі телеканалу ICTV у понеділок ввечері, 4 травня.
Він уточнив, що на початковому етапі пандемії у МОЗ планували робити упор на експрес-тести, які виявляють антитіла в крові людини лише на п'ятий-сьомий день після інфікування.
"Коли ми розраховували стратегію тестування, весь світ розраховував, що будуть швидкі тести у кожного сімейного лікаря. Але зараз ВООЗ, Іспанія, Франція, відмовилися від швидких тестів. Усі працюють з ПЛР, і ми звітуємо тільки про ПЛР-тести", - пояснив заступник голови МОЗ.



Раніше у МОЗ відзвітували про розподіл між регіонами 250 тисяч ПЛР-тестів китайського та корейського виробництва, які надійшли до України в якості гуманітарної допомоги.
Київ отримав від МОЗ 52 180 ПЛР-тестів, Дніпропетровська область – 17 008, Харківська – 14 560, Київська область – 10 612 тестів. У Донецьку, Миколаївську і Херсонську області було направлено понад 8 тисяч, інші області отримали понад 7 тисяч тестів. Найменшу кількість ПЛР-тестів було виділено Кіровоградській області – 6 928.
За словами міністра охорони здоров'я Максима Степанова, у квітні кількість проведених щодня тестувань полімеразної ланцюгової реакції сягає 3 тисяч на день.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



