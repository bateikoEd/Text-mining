Призначений для медиків вантаж з Китаю опинився в популярній мережі гіпермаркетів.

Генпрокурор Ірина Венедіктова пообіцяла вивчити ситуацію з компанією "Епіцентр" депутата Олександра Гереги. Про це вона повідомила в інтерв'ю, передає hromadske.
"Оскільки це питання, яке реально для громадськості актуальне, резонансне, звичайно ми також будемо його досліджувати і вивчати. Воно повз нас не пройде", - зазначила Венедіктова.
Раніше НАБУ і НАПЗК попросили розібратися, чому "Епіцентр" продає маски та інші засоби індивідуального захисту, які прилетіли літаком "Мрія" з Китаю, прибуття якого в Офісі президента назвали доставкою гуманітарного вантажу.
Заступник голови ОП Кирило Тимошенко пояснив, що даний переліт оплатила мережа гіпермаркетів "Епіцентр", частина вантажу "Епіцентру" пішла в продаж, частина поїхала по регіонах.
"Епіцентр замовив літак, привіз вантаж. Нам повідомив, що везуть і гуманітарку, і комерцію. Ми вирішили за необхідне зустріти "Мрію", тому що вона давно не літала, це гордість нашого авіабудування, і не везла щось секретне", - додав заступник голови ОП.
Також він зазначив, що Офіс президента не фінансував цей рейс і там не було вантажу, який закупила держава.


 Як повідомлялося, найбільший в світі літак Ан-225 "Мрія" 23 квітня привіз до Києва з Китаю медичні засоби для боротьби з коронавірусів - захисні маски, рукавички, костюми. Літак зустрічав сам Володимир Зеленський, міністр інфраструктури Владислав Криклій, головний санітарний лікар Віктор Ляшко та інші чиновники.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



