Через деякий час мітингувальників пустили в Офіс глави держави.

Під стінами Офісу президента сьогодні вранці родичі тих, хто знаходиться у полоні в Донбасі, вимагали зустрічі з главою держави Володимиром Зеленським. Мітингувальники принесли з собою плакат, на якому було написано "Давайте поговоримо?", повідомляє "Укрінформ".
"Хочеться достукатися до президента, щоб він допоміг нам наших хлопців і дівчат повернути додому. Вони були вірні Україні. Хочемо повернути їх додому якомога швидше", - зазначила одна з учасниць акції.
Мітингувальники пояснили, що причиною їх перебування під ОП сьогодні стала відсутність інформації стосовно майбутніх обмінів, тому вони вирішили зустрітися з президентом особисто.
Окрім плакату родичі полонених принести ще й світлини, на яких зображені їх близькі люди.
Як відомо, у Офіс президента їх таки пустили.


Нагадаємо, 8 квітня учасники Тристоронньої контактної групи в ході консультацій досягли домовленості про проведення взаємного обміну не пізніше Великодня.
Вранці 16 квітня розпочався взаємний обмін утримуваними особами між Україною і тимчасово непідконтрольними їй територіями "Л/ДНР", в результаті якого Україна звільнила 20 громадян. Через пандемію коронавірусу по прибуттю в Україну вони будуть змушені пройти обсервацію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



