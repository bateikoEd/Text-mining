Станом на 19 квітня більшість вогнищ загасили.

Правоохоронці вивчають дві версії масштабних пожеж на Житомирщині, повідомив міністр внутрішніх справ України Арсен Аваков.
"Розглядається дві версії виникнення пожеж в Житомирській області – суховії та навмисний підпал", -  зазначив він.
За словами міністра, зараз в області працює група спеціалістів МВС під керівництвом заступника голови відомства, генерала Владислава Бухарєва. Слідство у справі триває.



З 4 квітня рятувальники борються з лісовими пожежами в Житомирській області. Вогонь поширився на села Острови, Личмани та три хутори, 39 будівель вигоріли вщент. Горить лісова підстилка, трава, сухе торішнє листя та бурелом на площі до 1000 гектарів. Також повідомлялося про загоряння торфовищ.
Очільник ДСНС Микола Чечоткін звернувся до Генерального штабу ЗСУ з проханням допомогти рятувальникам загасити лісові пожежі на Житомирщині. 
Увечері 11 квітня охорона Базарского лісництва зловила двох паліїв. Один з них підпалив траву, а другий – лісосмугу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



