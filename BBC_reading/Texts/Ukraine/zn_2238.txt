Жінку повинні перевірити психіатри.

Жінку, яку поліцейські затримали в Харкові з відрізаною головою дитини в пакеті, взяли під варту на 60 діб без права внесення застави. Такий запобіжний захід їй обрав Ленінський районний суд міста в середу, 30 квітня, передає "Суспільне".
Поліція доставила до суду жінку, підозрювану у вбивстві власної дочки, обернутою в простирадло.
Під час засідання вона неодноразово перебивала суддю Віктора Вікторова, стверджувала, що вона – не Тетяна П'янова, а її ім'я її дочки – не Крістіна, а Єва. Підозрювана кричала, що вона не визнає суд, так як її чекає Божий суд і робила інші заяви.
Суддя залишав залу суду, а потім повернувся, щоб продовжити засідання. Прокурор наполягав на взятті жінки під варту, а призначений державою адвокат просила відправити її під домашній арешт. Суд задовольнив клопотання прокуратури в повному обсязі.
Під час тримання під вартою жінка має пройти психіатричну експертизу.



Співробітники поліції затримали мешканку села Подвірки Дергачівського району вранці 30 квітня в Харкові. Оголена 38-річна жінка йшла вулицею Полтавський Шлях із ножем і пластиковим пакетом у руках. У пакеті правоохоронці виявили голову 13-річної дочки затриманої.
Тим часом глухонімий брат затриманої жінки, який мешкає разом з нею, виявив у будинку обезголовлене тіло своєї племінниці. Поліція допитала свідка з допомогою сурдоперекладача.
Затриманій оголосили підозру за п. 2 ч. 2 ст. 115 Кримінального кодексу (умисне вбивство малолітньої дитини). Якщо її провину буде доведено в суді, жінці загрожує довічне ув'язнення.
За словами сусідів жінки, у неї раніше були проблеми з алкоголем. Однак на наркологічному або психіатричному обліку вона не перебувала. У соціальних службах стверджують, що як мати вона була на хорошому рахунку в школі, де навчалася вбита дівчинка.

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



