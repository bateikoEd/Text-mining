Через публікації про незаконність такого призову сайт ZN.UA з 2018 року заблокований у Росії та в анексованому Криму.

Посольство Сполучених Штатів у Києві засудило призов жителів анексованого Криму на військову службу в армію РФ, йдеться у повідомленні, опублікованому в Twitter. У посольстві заявили, що таким чином Росія порушує міжнародні гуманітарні норми.
"Ми приєднуємося до Міністерства закордонних справ України і також засуджуємо призов жителів Криму на військову службу Росії. Крим – це Україна, а Росія продовжує грубо порушувати міжнародні норми. Ми закликаємо Росію негайно та повною мірою покинути територію України та припинити порушення прав людини в Криму", - йдеться у повідомленні.


Як повідомлялося, влада країни-окупанта планує цієї весни направити понад 3 тисячі кримчан "на службу в російській армії". Міністерство закордонних справ України висловило рішучий протест проти таких дій Росії.
Призов Росією жителів анексованого Криму грубо порушують міжнародне гуманітарне право, яке забороняє РФ, як державі-агресору, змушувати осіб які перебувають під захистом, служити її або допоміжних збройних силах. У МЗС також зазначили, що в умовах пандемії коронавірусу, який до того ж швидко поширюється, оголошення так званого "весняного призову" виглядає особливо грубим.
Зазначимо, що через публікацію матеріалів про незаконний призов жителів анексованого Криму до російської армії влада РФ восени 2018 року закрила доступ до сайту ZN.UA на території півострову та в Росії. Загалом у Криму заблоковано доступ щонайменше до 25 українських сайтів. 5 квітня окупанти розширили перелік недоступних сайтів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



