Бойовики вісім разів відкривали вогонь по позиціях ОС в Донбасі, отримали відсіч.

Бойовики російсько-окупаційних військ у середу, 6 травня, вісім разів обстріляли українські позиції в Донбасі з гранатометів різних систем, великокаліберних кулеметів та стрілецької зброї.
Переважна більшість обстрілів припала на позиції Збройних сил України на Донеччині.
Вночі противник з ручних протитанкових гранатометів та стрілецької зброї обстріляв околиці Авдіївки, а надвечір застосував тут підствольні гранатомети та стрілецьку зброю.
По оборонцях Павлополя окупанти двічі відкривали вогонь з автоматичних станкових гранатометів, великокаліберних кулеметів та стрілецької зброї. Неподалік Тарамчука та Кам'янки – з гранатометів різних систем і великокаліберних кулеметів.
"Наші військовослужбовці своєчасно реагували на усі ворожі збройні провокації та прицільним вогнем по позиціях противника змушували його відмовитись від продовження обстрілів", - розповідають військові.
На Луганщині російські найманці вели вогонь по наших захисниках неподалік Попасної зі станкових протитанкових гранатометів. Вогнем бойовиків поранено військовослужбовця Об'єднаних сил.
"Утримуючи оборону, наші військовослужбовці минулої доби діяли рішуче та дали ворожим підрозділам гідну відсіч. Відчувши на собі рішучість дій наших воїнів, окупаційні підрозділи припинили свою активність", зазначають у штабі операції Об'єднаних сил.
Українські військові контролюють ситуацію в Донбасі й готові надалі оперативно та жорстко реагувати на провокації бойовиків з наявних вогневих засобів.
Від початку доби 7 травя окупанти активності не проявляли, втрат серед українських захисників немає. У бойовиків, за даними розвідки, минулої  доби двоє вбитих і троє поранених.

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



