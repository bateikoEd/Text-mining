За добу хворобу діагностували ще у 401 людини.

Станом на ранок 28 квітня в Україні зафіксували 9 410 випадків коронавірусної хвороби COVID-19. Про це повідомляє Міністерство охорони здоров'я у своєму щоденному зведенні.
"За даними ЦОЗ, станом на 9:00 28 квітня в Україні 9410 лабораторно підтверджених випадків COVID-19, з них 239 летальних, 992 пацієнти одужали. За добу зафіксовано 401 новий випадок", - йдеться в повідомленні.
Наголошується, що всього в країні було проведено 98 719 досліджень.
"Дані з тимчасово окупованих територій АР Крим, Донецької, Луганської областей та міста Севастополя відсутні", - зазначили у відомстві.



Напередодні глава МОЗ Максим Степанов заявив про те, що в Україні в найближчому часі майже вдвічі збільшать кількість ПЛР-тестувань на добу до 8-10 тисяч (проти близько 5,5-6 тисяч на поточний момент). Крім того, вже отримано близько 4,5 тисяч ПЛР-систем українського виробництва.
Крім цього, Міністерство охорони здоров'я планує сформувати запас засобів індивідуального захисту в Держрезерві.
Всі матеріали про ситуацію з коронавірусом в нашій країні читайте в спецтемі "Карантин в Україні" на ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



