"У разі повторних порушень поліцейські будуть складати протоколи".

У поліція не допускатимуть масового скупчення людей біля храмів під час Великодніх богослужінь, тому вірян впускатимуть до церкви лише по двоє, та лише після закінчення служб. Про це повідомляє пресслужба МВС з посиланням на радника очільника відомства Юрія Тандіта.
"Поліція в рамках домовленостей та на виконання постанови Кабінету міністрів про недопущення розповсюдження на території України COVID-19 в разі скупчення людей біля храмів буде діяти в декілька етапів. Перший етап – це роз'яснення серед громадян. У разі повторних порушень поліцейські будуть складати протоколи. Ми не дамо провокаторам організовувати масові заходи біля приходів", - заявив він.
У відомстві пояснили, що під час служби у храмі перебуватимуть лише ті, хто забезпечує її проведення. Крім цього, загальна кількість людей в церкві не повинна перевищувати 10.
"Це лише ті люди, які забезпечують службу і допомагають її проводити, а також ті, хто забезпечує трансляцію онлайн. І звичайно, всі вони мають бути в масках. Сама паства зможе заходити в храм після служби, якщо це малий приход – по одній людині, якщо великий – по дві людини", - сказав Тандіт.


Нагадаємо, Офіс президента України на своїй офіційній сторінці у Facebook розмістив час трансляцій великодніх богослужінь, порадивши українцям на Великдень зберігати домашній карантин.
У ніч з 18 на 19 квітня (23:00 - 03:00)
Богослужіння Православної церкви України транслюватимуть телеканали "1+1" і "UA: Перший"
Богослужіння Української православної церкви Московського патріархату - канали "Україна" та "Інтер".
19 квітня (7:30 - 11:00)
Богослужіння Української греко-католицької церкви будуть транслювати канали ICTV та "UA: Перший".
Президент України особисто закликав голів всіх українських церков сприяти підтриманню карантину під час великодніх свят, забезпечивши всеукраїнський проект "Великдень вдома".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



