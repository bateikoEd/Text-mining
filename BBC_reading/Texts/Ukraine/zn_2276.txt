Наступний блок судових засідань призначено на вересень.

Чергове судове засідання у справі збитого над Донбасом "Боїнгу" рейсу МН17 пройде в Нідерландах 8 червня. При цьому через пандемію COVID-19 число присутніх буде обмеженим, повідомив окружний суд Гааги, передає "Інтерфакс-Україна".
"Як заплановано, кримінальна справа MH17 відновиться в понеділок, 8 червня... Бути присутнім в залі суду в Судовому комплексі Схіпхол зможе обмежене число людей. Однак всі зможуть стежити за слуханнями в прямому ефірі", - йдеться в повідомленні.
Наголошується, що для другого блоку слухань зал суду зарезервований з 8 червня по 3 липня 2020 року, однак не відомо, чи буде суд засідати щодня.
Крім того, у суді пояснили, що крім суддів, секретарів і прокурорів у залі суду будуть присутні максимум два адвокати родичів, два захисники та обмежена кількість представників преси.
"Під час цього блоку слухань буде неможливо розмістити інших зацікавлених осіб у залі суду. Тому вони будуть зобов'язані стежити за ходом трансляції в прямому ефірі", - підкреслюється в прес-релізі.


Нагадаємо, суд у справі MH17 почався 9 березня. Чотирьох обвинувачених - Сергія Дубинського ("Похмурого"), Олега Пулатова ( "Гюрзу"), Ігоря Гиркина ("Стрєлкова") і Леоніда Харченка ("Крота") - судять заочно. Ще одним підозрюваним став колишній бойовик "ДНР" Володимир Цемах, якого Україна видала Росії в рамках обміну.
За п'ять років розслідування трагедії MH17 було встановлено точний час і маршрут переміщення зенітного ракетного комплексу "Бук" з РФ в Україну і назад, час і місце запуску ракети, якою збили авіалайнер, і дані понад 150 причетних до транспортування комплексу осіб.
Детальніше про те, як розвивається розслідування у справі про збитий малайзійський "Боїнг", читайте в спецтемі ZN.UA "Суд у справі МН17".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



