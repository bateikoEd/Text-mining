За добу зафіксували понад 300 нових випадків зараження.

Станом на неділю, 19 квітня, в Україні офіційно підтвердили  5 499 випадків коронавірусної хвороби COVID-19. За добу зараження виявили ще у 343 пацієнтів. Всього, з початку епідемії від коронавірусу в Україні померла 141 людина та 347 осіб – одужали. Про це повідомляє пресслужба Міністерства охорони здоров'я України.
Найбільше заражень виявили у Чернівецькій області – там зафіксовано 889 випадків. Також великими центрами коронавірусу в Україні є Київ, Івано-Франківська та Тернопільська області.
"Дослідження проводилися вірусологічною референс-лабораторією Центру громадського здоров'я України, а також обласними лабораторіями. Станом на ранок 19 квітня 2020 року до Центру надійшло 731 повідомлення про підозру на COVID-19. Всього з початку 2020 року надійшло 17368 повідомлень про підозру на COVID-19", - йдеться в повідомленні МОЗ.



Раніше зазначалось, що через малу кількість тестувань в Україні інформація про коронавірус може не показувати справжнього масштабу захворювання.
Міністерство внутрішніх справ також звернулося до українців з проханням  залишитися вдома та не відвідувати храми на Великдень.  Прогнозується, що якщо хоча б 10% вірян підуть на великодні служби, в Україні буде спалах захворювання.
Детальніше про те, як вижити при епідемії, виграти час до створення вакцини та не зруйнувати економіку розповідає Ігор Іванов у своїй статті "Зараження".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



