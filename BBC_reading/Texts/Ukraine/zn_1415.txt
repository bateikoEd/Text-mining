Постанову про закриття видав головний санітарний лікар Житомирської області.

Головний санлікар Житомирської області постановив закрити на 10 днів, починаючи з 17 квітня, всі в'їзди і виїзди з Житомира, а також всі магазини в місті. Однак міський голова Сергій Сухомлин заявив про те, що місцева влада не бачить можливості для виконання такої постанови. За словами Сухомлина, відповідну постанову він отримав вранці 17 квітня.
"Зокрема, ним передбачається закриття на 10 днів в'їздів і виїздів з Житомира, повне припинення руху громадського та приватного транспорту у його межах. Крім того, повинні бути закриті всі підприємства і установи, магазини (в тому числі і продуктові). Натомість міська влада має забезпечити всіх жителів 270-тисячного міста продуктами, товарами першої необхідності і медикаментами", - розповів Сухомлин.
За словами міського голови, він розуміє серйозність ситуації, яка зараз склался,але підкреслює, що "такі заходи не передбачені навіть у період надзвичайного стану".
"Я не розумію абсолютно, як забезпечити місто, в якому проживає 270 тисяч... продуктами харчування на 10 днів... як будуть працювати лікарі, як вони будуть добиратися на роботу", - зазначив Сухомлин.
Він також додав, що ініціативи щодо закриття магазинів в інших містах призвели до утворення натовпів біля об'єктів торгівлі. А це прямо суперечить карантинним заходам.
"Я не бачу можливості на території Житомирської об'єднаної громади вводити такі жорсткі заходи. Це навіть не надзвичайний стан, який має право вводити Верховна Рада – це заходи навіть більш жорсткі, ніж не надзвичайний стан", - додав міський голова.



Раніше головний санлікар України Віктор Ляшко заявив про те, що постанова про роботу ринків втратить силу. За його словами, рішення про дозвіл роботи продуктових ринків у період карантину було прийнято з метою стабілізації цінової ситуації та підвищення доступності продуктів харчування для споживачів. Однак після відкриття ринків під час карантину виявили багато порушень.
Станом на 17 квітня загальна кількість хворих на коронавірус в Україні становить 4 662 людини. За останню добу COVID-19 виявили у 501 людини. За весь час від ускладнень коронавірусної хвороби померли 125 осіб, вилікувалися – 245 осіб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



