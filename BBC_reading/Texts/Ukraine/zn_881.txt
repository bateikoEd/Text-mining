Більшість хворих у березні їздили по російські паспорти.

Ситуація із захворюванням на коронавірус в ОРДЛО погіршується, однак підконтрольні Росії бойовики продовжують приховувати інформацію, наголошують у Головному управлінні розвідки Міністерства оборони України.
Так звані "силовики" вилучають історії хвороб померлих та залякують медичний персонал "кримінальною відповідальністю" за розголошення інформації. Зокрема, окупанти намагаються приховати той факт, що більшість хворих у березні їздили до Росії через окуповану ділянку кордону на Донеччині та Луганщині.
Втім, COVID-19 не заважає окупантам продовжувати незаконну паспортизацію жителів ОРДЛО. З початку поточного місяця автобусними спецрейсами до російського Ростова і зворотно вивезли дві тисячі людей.
За даними розвідки, зазначене призводить до погіршення епідеміологічної ситуації на тимчасово окупованій території.


Окупанти тривалий час замовчували та продовжують замовчувати інформацію щодо ситуації із коронавірусом в ОРДЛО, списуючи смерті від пневмонії, яку може викликати COVID-19, на "свинячий грип".
30 березня в ОРЛО "офіційно визнали" перший випадок захворювання на коронавірус, за даними МВС України, в ОРДО у самій лише окупованій Горлівці таких хворих 12, втім, "офіційно" - лише один у Макіївці.
16 березня України закрила кордони для іноземців. Під час дії заборони на територію країни не можуть в'їхати іноземці та громадяни без громадянства. Робота пунктів пропуску на лінії розмежування в Донбасі призупинена, перетнути лінію розмежування можуть лише певні категорії громадян.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



