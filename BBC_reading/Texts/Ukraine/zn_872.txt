В місто пропускатимуть лише вантажі з продовольством.

З 8 квітня Дніпро закриває в'їзд для транспорту з інших областей. Про це повідомила прес-служба міської ради у вівторок, 7 квітня.
Повідомляється, що сьогодні спецкомісія з ліквідації наслідків надзвичайної ситуації прийняла рішення про заборону на в'їзд в Дніпро транзитного транспорту і транспорту, що прибуває з інших регіонів України.
"Виняток лише для тих транспортних засобів, які залучаються до заходів по життєзабезпеченню населення, наприклад, доставка продовольчих товарів. Обмеження набирають чинності 8 квітня і будуть діяти до кінця загальнодержавного карантину, запровадженого урядом по всій Україні", - йдеться в повідомленні.
Контролюватиме в'їзд автомобілів патрульна поліція, Національна гвардія і працівники ДСНС. Вони будуть перевіряти всі транспортні засоби, а також вимірювати температуру тіла у тих, хто в'їжджає в місто. Людей з підвищеною температурою можуть госпіталізувати.
Крім того, прийнято рішення про те, що міліція візьме під охорону 21-шу інфекційну лікарню в Дніпрі.


Як повідомлялося, голова Запоріжжя Володимир Буряк відмовився слідувати вказівкою Міністерства охорони здоров'я і зупиняти рух громадського транспорту у місті. Буряк проконсультувався з юристами і своє рішення прийняв згідно з Постановою Кабінету міністрів України від 02 квітня 2020 р. № 255.
Президент Зеленський відреагував на дії мера Запоріжжя, зазначивши, що відмова виконувати розпорядження вже "отримала реакцію Служби безпеки України і Міністерства внутрішніх справ".
У Дніпропетровській області зафіксовано 15 нових випадків COVID-19, всього в регіоні 41 хворий на коронавірус. Всі нові випадки зафіксовані в м. Першотравенськ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



