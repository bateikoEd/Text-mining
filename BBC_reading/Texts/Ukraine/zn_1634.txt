МОЗ перезапустило тендер на закупівлю біокостюмів для медиків.

У МОЗ пояснили, чому скасували тендер на закупівлю біокостюмів, проведений державним підприємством "Медичні закупівлі України". Так, за словами заступника глави МОЗ Світлани Шаталової, надані вироби ТОВ "Текстиль-контакт" призначені до застосування і реалізації в побуті, на виробництві та в інших місцях за призначенням, оптова та роздрібна торгівля, при цьому МОЗ виділило понад 35 млн гривень коштів на закупівлю виробів медичного призначення, які повинні відповідати суттєвим вимогам безпеки та охорони здоров'я, а також вимагають наявності позитивного висновку органів з оцінки відповідності.
"Таким чином, костюми біологічного захисту, які закуповуються за кошти резервного фонду повинні забезпечити захист від інфекційних агентів, що викликають зараження коронавірусом. Тобто ні пан Жумаділов, коли складав технічні умови закупівлі, не звернув уваги на таку "дрібницю", ні "Текстиль-контакт" таких документів не надав", - повідомила Шаталова на своїй сторінці в Facebook.
Вона також зазначила, що погодженню з МОЗ підлягає предмет (в тому числі якісні характеристики товару, що купується), ціна і термін дії договору. "Тобто здійснення великого господарського зобов'язання від ДП МОЗ надійшли до МОЗ після проведення ними закупівель. Звичайно, узгодити таку закупівлю без істотної умови - якості товару, МОЗ не має ні морального, ні юридичного права", - підсумувала Шаталова.

Глава підприємства ТОВ "Текстиль-контакт" Олександр Соколовський, який виграв тендер, вказав на те, що підстав для блокування контракту на виготовлення біокостюмів спочатку не було - ДП "МОЗ" все провели відкрито і відповідно до всіх вимог МОЗ, яке вирішило потім переграти на ходу правила, вимагаючи надати сертифікат відповідності міжнародним стандартам якості. Однак, як пояснює Олександр Соколовський, в Україні немає жодного профільного інституту або акредитованої лабораторії, які мають обладнання, щоб дослідити відповідність ДСТУ EN 14126. А в Європі це може зайняти мінімум місяць. Без передоплати підприємство не зможе виконати замовлення.
"Тільки нам, які опинилися всередині цих розборок в системі МОЗ, від цього не легше - адже виробництво не працює за принципом моментального "вкл./викл." і у нашого колективу тепер величезні проблеми! Хоча вже побачили, що МОЗ точно на таку-ж суму 35,687 мільйонів гривень, виділену з резервного фонду, проводить тендер з очікуваною вартістю одноразового комбінезона в 500 грн., що вдвічі вище нашої пропозиції, але додано, що продукція повинна відповідати ДСТУ EN 14126, хоча досліджувати цю відповідність потім не зможе жодна лабораторія в Україні. А термін поставки - до кінця квітня, навіть при кількості, зменшеній до 71374 шт., що не зробить жоден вітчизняний виробник. Так що знову, привіт, Китай!", - написав Соколовський на своїй сторінці в Facebook.


Раніше в Медзакупках України повідомили про те, що МОЗ планує закупити біокостюми за завищеною ціною, в той час як держпідприємство провело тендер на виготовлення біокостюмів у вітчизняного виробника за меншою ціною.
Також повідомлялося про те, що станом на 21 квітня в Україні на COVID-19 захворіли 1138 медпрацівників. За останню добу зареєстровано 64 випадків зараження.
"Захист медиків є пріоритетним завданням МоОЗ. Щодня ми працюємо над тим, щоб забезпечити їх усім необхідним. Зокрема, вже у найближчі дні в усі регіони надійде більше 71 тис. захисних костюмів. Але не менше лікарі потребують підтримки і подяки від суспільства", - підкреслив глава МОЗ Максим Степанов.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



