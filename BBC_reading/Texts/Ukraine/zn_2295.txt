Попередню версію підручника розкритикували за дискримінацію.

Міністерство науки та освіти України поновило для учнів старших класів вивчення предмету "Основи сім'ї", після того, як у 2019 році окремі уривки підручника з цього предмету викликали скандал через сексистські, дискримінаційні та антинаукові твердження. МОН дозволив поновити навчальний курс, за умови, що підручники будуть перевидані, повідомив автор курсу Адріан Буковинський.
Сайт освітньої програми Osnovy.info зазначив про те, що 9 квітня відбулося засідання науково-методичної комісії з проблем виховання дітей та учнівської молоді Науково-методичної ради з питань освіти МОН. Згідно протоколу №2 комісія ухвалила "Відновити дію схвалення для використання у закладах загальної середньої освіти освітнього комплексу "Основи сім'ї".
"25 листопада 2019 року Міністерство освіти України призупинило дію грифу (схвалення) освітнього комплексу "Основи сім'ї" для учнів 10-11 класів для використання у закладах загальної середньої освіти на підставі звернення групи з кількадесят батьків та висновків якихось 5 громадських експертів, замовлених ліберальними силами. Адріан Буковинський та група науковців активно працювали над тим, аби відновити дію грифу освітнього комплексу "Основи сім'ї" та так скорегувати програму, аби з одного боку не порушити її зміст, а з іншого - нівелювати спірні моменти, що могли б використовувати опоненти", - йдеться в повідомленні.




Раніше в МОН повідомили про старт онлайн-уроків для найменших школярів. Трансляція уроків для школярів 1-4 класів розрахована на п'ять тижнів, а програма буде складатися з чотирьох предметів: української мови, математики, науки та мистецтва. 
Нагадаємо, через карантинні заходи, введені у зв'язку з пандемією коронавірусу, учнів було переведено на дистанційне навчання. 6 квітня стартував проєкт Всеукраїнська школа онлайн, в рамках якого в ефірах українських телеканалів викладаються 11 шкільних дисциплін.  
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



