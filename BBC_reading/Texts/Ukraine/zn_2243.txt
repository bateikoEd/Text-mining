Також заступник голови ВП спростував інформацію про те, що прем'єр не бажає бачити Саакашвілі в Кабінеті міністрів.

Питання про призначення колишнього президента Грузії і екс-глави Одеської облдержадміністрації Міхеїла Саакашвілі на посаду і його участі в процесі реформування України буде оголошено найближчими днями, повідомив ззаступник голови Офісу президента України Кирило Тимошенко в ефірі телеканалу "Україна 24".
"Ця історія ще не закінчилася. Це такий невеликий тизер або анонс, можна так сказати. Я сподіваюся, що за декілька днів ми дізнаємося інформацію, і я думаю, що наша країна тільки виграє, якщо пан Саакашвілі буде допомагати в реформуванні нашої країни, займатися реформами", — сказав він в ефірі телеканалу "Україна 24".
При цьому Тимошенко спростував інформацію про те, що прем'єр-міністр Денис Шмигаль не бажає бачити Саакашвілі в Кабінеті міністрів. "У пана Шмигаля хороші відносини з Саакашвілі. Це не відповідає ніякій дійсності", — запевнив Тимошенко.
Заступник голови ВП також зазначив, що "не всі посади вимагають голосування у Верховній Раді". При цьому Тимошенко підкреслив, що якщо будуть потрібні голоси для ухвалення рішення в парламенті про призначення Саакашвілі на певну посаду, то "голосу під це є, і це Давид Арахамія (голова фракції "Слуга народу" – ІФ) теж сьогодні сказав".


22 квітня Міхеїл Сакашвілі повідомив про те, що президент запропонував йому стати віце-прем'єром з питань реформ. У ВП підтвердили, що Зеленський обговорював можливість співробітництва з екс-президентом Грузії.
Депутати парламентської фракції "Слуга народу" заявляли про те, що не приймали рішення голосувати за призначення Саакашвілі віце-прем'єром. Так, за словами Ірини Верещук, більшість фракції не готова підтримати призначення Саакашвілі з різних причин політичного і правового характеру.
Посольство Грузії в Україні заявило про те, що можливе призначення Саакашвілі віце-прем'єром у Тбілісі можуть розцінити як недружній крок Києва. У свою чергу прем'єр-міністр Грузії зазначив, що у випадку такого призначення, з України відкличуть посла.
Нагадаємо, що в Грузії Міхеїл Саакашвілі двічі засуджений за перевищення і злісне перевищення службових повноважень. У себе на батьківщині екс-президента Грузії оголосили в розшук.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



