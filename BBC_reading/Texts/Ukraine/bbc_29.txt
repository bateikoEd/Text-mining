Копирайт изображения
УНІАН
Влада Києва з понеділка запроваджує суворі обмеження на користування громадським транспортом, повідомив мер Віталій Кличко у відеозверненні.
"Ми живемо в нових реаліях, яких багато людей досі не зрозуміли. Обмежувальних заходів дотримуються далеко не всі кияни та підприємства", - так він пояснив це рішення.
Тож з понеділка, 23 березня, громадський транспорт столиці перевозитиме виключно тих пасажирів, які їдуть на роботу на підприємства, що забезпечують критично важливі сфери життя.
Таксі возитиме лікарів безкоштовно через карантин
Хроніки коронавірусу: Аваков хоче тотального карантину, в Україні захворів священник
Хто зможе іздити у транспорті?
За словами Віталія Кличка, це - медичні працівники, рятувальники, правоохоронці, фахівці сфери ЖКГ, працівники продуктових магазинів та аптек, співробітники стратегічних підприємств.
Для таких перевезень будуть розроблені спеціальні маршрути громадського транспорту.
Схеми цих маршрутів опублікують в суботу, додав мер.
Як контролюватимуть?
Їздити у транспорті ці категорії зможуть лише за наявності спеціальної перепустки, сказав мер.
Їх обіцяють передати на всі підприємства.
Поліція має забезпечити дотримання цих обмежень і посилити охорону громадського транспорту та вулиць міста.
"Лишатись вдома!"
"Заклики залишатись вдома означають залишатись вдома. Не треба влаштовувати шашлики у парках, вести дітей на дитячі майданчики, гуляти компанією по вулицях", - наголосив мер Києва.
Однак обмеження не стосується пересування по місту персонального транспорту, додав він.
З 17 березня у Києві оголосили карантин, припинили роботу метро й всіх розважальних закладів, кафе, ресторанів та ТРЦ.
Напередодні МОЗ та київська мерія повідомили, що кілька служб таксі погодилися безкоштовно перевозити медиків, які не можуть дістатися на роботу через карантин.
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
