Апарат побудований із застосуванням новітньої анестезіологічної архітектури.

Благодійний фонд Бориса Ложкіна та Надії Шаломової передав Київській клінічній лікарні №15 сучасний наркозно-дихальний апарат WATO EX-20, який дозволить надавати ефективну медичну допомогу хворим у середній та важкій стадіях захворювання. Про це Борис Ложкін повідомив у Facebook.
"Як свідчить досвід інших країн, кількість пацієнтів з COVID-19, що одужали, безпосередньо залежить від рівня обладнання медичних установ. На жаль, стан системи охорони здоров'я в Україні далекий від ідеального. І Київ у цьому відношенні не є виключенням", - написав Ложкін.
Зазначається, що кількість інфікованих у Києві перевищує тисячну позначку, тому підтримка клінік і лікарів наразі дуже важлива.
За словами Ложкіна, апарат WATO EX-20, що був переданий медикам 15-ї лікарні, побудований із застосуванням новітньої анестезіологічної архітектури та забезпечений інтелектуальною системою обліку необхідного обсягу повітря. Він дозволяє підтримувати дихальні функції пацієнтів різного віку, включно з дітьми.

"Ця універсальність має велике значення, оскільки в разі пікового навантаження на відділення інтенсивної терапії апарат може бути використаний для будь-яких пацієнтів, що опинилися у критичному стані. Значна перевага апарату полягає також у легкості експлуатації. Навчитися працювати з ним лікарі клініки зможуть у стислі терміни", - резюмував він. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



