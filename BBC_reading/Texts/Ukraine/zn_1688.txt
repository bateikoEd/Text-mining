Ювенальні прокурори зареєстрували кримінальні провадження за фактами катувань.

В Офісі генпрокурора відкрили кілька кримінальних проваджень через ймовірне застосування тортур у відношенні неповнолітніх дітей під час зйомок фільму "ДАУ.Дегенерація" на території міста Харкова. Про це інформує Офіс генпрокурора.
За інформацією правоохоронців, неповнолітнім, ймовірно з числа дітей-сиріт, групою осіб в процесі кіновиробництва могли заподіяти фізичний біль або моральне страждання шляхом насильницьких дій. Крім того, з оприлюднених кадрів фільму випливає, що відео, з якого одержані ці зображення, можуть мати ознаки твору, що пропагує культ насильства і жорстокості або дискримінації.
Ювенальні прокурори прокуратури Харківської області зареєстрували кримінальні провадження за фактами катувань, а також виготовлення або розповсюдження творів, що пропагують культ насильства (ч. 2 ст. 127, ч. 3 ст. 300 КК України).
Раніше із заявою в поліцію звернувся уповноважений президента України з прав дитини Микола Кулеба через участь в зйомках дітей з Харківського сиротинця у фільмі російського режисера "ДАУ. Дегенерація".
"З отриманої попередньої інформації, у зйомках використовували дітей з будинку дитини. У кадрах — діти. Це діти, для яких участь в таких зйомках може бути травмою на все життя! Є також і інші факти, які вимагають підтвердження", — зазначив Кулеба на своїй сторінці в Facebook.

Прем'єра фільму дегенерація російського режисера Іллі Хржановського відбулася в рамках офіційної програми міжнародного кінофестивалю Берлінале в лютому 2020 року, а "ДАУ. Наташа" став учасником конкурсної програми. Фільм засуджували за жорстокі сцени з насильством, знущаннями і порнографією. Деякі німецькі ЗМІ висловлювали свої побоювання з приводу проекту і називали деякі сцени у фільмі "нелюдськими".
"ДАУ. Дегенерація" є частиною 9-годинного кіно присвяченого радянському фізику Льву Ландау. Його зйомки тривали з 2011 року в Харкові.


За оперативною інформацією місцевих органів виконавчої влади, 42 тис. вихованців 435 інтернатних установ системи освіти (з них 80 % – діти з особливими освітніми потребами), які перебували на цілодобовому утриманні внаслідок запровадження карантину в Україні, були повернуті в родини без визначення здатності кожній сім'ї забезпечити потреби дітей, насамперед їх безпеку.
Детальніше про захист прав дитини в Україні в умовах пандемії читайте у статті Алли Котляр "Їхати ні на чому, бігти — нікому".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



