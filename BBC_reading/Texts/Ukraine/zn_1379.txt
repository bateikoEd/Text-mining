Цей день – найсуворіший на Страсному тижні.

17 квітня християни східного обряду зустрічають Страсну п'ятницю – найсуворіший і сумний день Великої седмиці. За повір'ям, саме в цей день відбувся суд над Ісусом Христом і його страта.
Страсна п'ятниця – день жалоби і спогадів про хресну дорогу від засудження до розп'яття Христа. Згідно з Євангелієм, саме в цей день зраджений Юдою Ісус постав перед судом, його звинувачували у безбожництві і беззаконні. Понтій Пілат під тиском іудеїв засудив Ісуса до смертної кари, яка відбулася на Голгофі. Але перед цим понівечений Христос пройшов з хрестом на плечах дорогою Віа Долороса до місця своєї страти.
У цей день прийнято молитися і відвідувати церковну службу. Цього року у зв'язку з карантином в Україні відвідування масових зібрань заборонено, тому службу можна подивитися онлайн, помолитися вдома, дотримуючись певних правил.
Незважаючи на те, що у цей день не можна працювати, згідно з традиціями, можна пекти паски. Вважається, що вони довго не псуються, не запліснявіють і будуть володіти цілющою силою.
За повір'ям, якщо в цей день небо зоряне, значить буде хороший врожай зернових, а якщо на небі хмари – буде неврожай.


Заборонена будь-яка фізична робота, не можна прибирати в будинку. Не можна також сушити білизну, вважається, що вона може покритися плямами, схожими на кров.
Не можна працювати на землі, вважається, що якщо щось посадити в Страсну п'ятницю, то врожаю не буде.
Це день суворого посту, рекомендується утриматися від вживання їжі до винесення Плащаниці в церкві.
В скорботний день Страсної п'ятниці заборонено веселощі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



