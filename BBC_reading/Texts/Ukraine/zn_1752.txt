Аудит виявив величезні суми заборгованостей міжнародних організацій.

Аудит Міністерства охорони здоров'я України виявив заборгованість міжнародних закупівельних організацій з постачання ліків, закуплених за кошти державного бюджету, на суму 5,3 млрд грн, повідомила заступник міністра охорони здоров'я Світлана Шаталова. Про це повідомляє Інтерфакс-Україна.
"Щодо ситуації із закупівлею лікарських засобів: ми бачимо велику суму заборгованості міжнародних організацій, яка досягає 5,3 млрд грн", — сказала вона на брифінгу в четвер.
Шаталова повідомила, що "ця сума накопичилася за різні роки".
"Нам потрібно зараз детально розбиратися, яким чином відбувається закупівля та доставка ліків, які терміни використання цих препаратів, і розкласти це по поличках, щоб зрозуміти, як потрібно рухатися далі", — сказала вона.
Шаталова також повідомила, що МОЗ "більше двох місяців не проводило засідання постійної робочої групи з питань закупівлі ліків".
Тим не менше, за її словами, в даний час МОЗ готове відновити роботу із закупівлі ліків і почав формувати номенклатуру закупівель. "Нам потрібно визначити перелік лікарських засобів і ця робота вже почалася. Ми узгодили з усіма міністерствами, сподіваємося, що в найкоротший термін ці процеси запустимо", — сказала заступник міністра.
За словами Шаталової, є також "багато питань з паспортами бюджетних програм, які знаходяться в Мінфіні".


Як писало ZN.UA, В МОЗ стався скандал із закупівлями костюмів біозахисту для медиків. Проведений і погоджений через тендер ДП "Медзакупки" у МОЗ заброковали нібито через відсутність міжнародного сертифікату якості. МОЗ оголосило новий тендер, який виграла компанія, заснована у вересні 2019 року, однак ціна біокостюмів зросла на 200 гривень за одиницю.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



