Державними нагородами відзначили 22 пожежних.

Пожежників, які задіяні в гасінні лісових пожеж у Житомирській області і Чорнобильській зоні, відзначили державними нагородами, повідомляє пресслужба Міністерства внутрішніх справ.
22 рятувальники Державної служби з надзвичайних ситуація м отримали ордени "За мужність", "Данила Галицького", медалі "За бездоганну службу" і "За працю і звитягу".
Церемонія нагородження проходила в зоні відчуження у неділю, 26 квітня, - у 34-ту річницю катастрофи на Чорнобильській атомній електростанції.
Нагороди рятувальникам вручали президент Володимир Зеленський, прем'єр-міністр Денис Шмигаль і голова МВС Арсен Аваков.
Також зону відчуження відвідали голова ДСНС Микола Чечоткін і в. о. міністра енергетики та захисту навколишнього середовища Ольга Буславець.
Президент і члени урядової делегації на вертольоті облетіли ділянку лісу, що постраждала від пожежі, а також ознайомилися з роботою мобільного логістичного пункту ДСНС.
Керівництво ДСНС і МВС ознайомило Зеленського з ходом ліквідації лісових пожеж.



З 4 квітня рятувальники борються з лісовими пожежами в Чорнобильській зоні, а 16 квітня вогонь охопив ліси в Житомирській області.
Пожежі знищив понад 30% туристичних об'єктів у зоні відчуження,зокрема покинуті села.
На Київщині та Житомирщині неодноразово ловили паліїв, які підпалювали як траву, так і ліс. З 20 квітня Національна гвардія проводить антидиверсыйну операцію в зоні відчуження.
На тлі лісових пожеж Верховна Рада суттєво збільшила штрафи за порушення протипожежної безпеки, забруднення атмосфери та знищення рослинності.
Детальніше про пожежі і проблеми організації охорони лісів на державному рівні читайте в статті Світлани Ісаченко "На згарищі" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



