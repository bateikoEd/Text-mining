У КП "Київський метрополітен" до цих пір немає свого Telegram-каналу.

КП "Київський метрополітен" не робив заяв щодо ймовірних дат відновлення роботи столичної підземки, яку закрили через карантин. У КП наголосили, що у київського метро немає офіційного Telegram-каналу, інформацію з посиланням на який розповсюдила низка українських ЗМІ.
"Новина, поширена в деяких ЗМІ, про можливі дати не відповідає дійсності... У нас НЕМАЄ каналу в Telegram", - йдеться в заяві, поширеній пресслужбою КП у неділю, 26 квітня.
Там також нагадали, що офіційна інформація публікується на офіційному сайті та сторінках Київського метро у Facebook і Twitter.

Зазначимо, що низка медіа, посилаючись на Telegram-канал Київського метро, поширили інформацію про відновлення його роботи з 31 травня за спецперепустками, а з 10 червня – для всіх пасажирів. Автори повідомлення, ймовірно, взяли за основу покроковий план Кабміну щодо виходу з карантину. Повідомлення могло б бути правдивим, якби реалізація плану стартувала з 11 травня. Однак ця дата урядом ще не затверджена.


25 березня Кабінет міністрів оголосив режим надзвичайної ситуації на всій території України через пандемію COVID-19.
Карантинні заходи діють в Україні з 12 березня. 22 квітня їх продовжили до 11 травня.
Уряд запропонував план поступового виходу з карантину, що складається з п'яти етапів. За словами прем'єра Дениса Шмигаля, реалізація плану може стартувати вже 11 травня, якщо на початку місяця не буде зафіксовано пік захворюваності.
Кабмін неодноразово робив суворішими умови карантину, заборонивши роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця"  і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавіруса".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



