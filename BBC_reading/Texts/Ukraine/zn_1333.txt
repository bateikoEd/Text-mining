Україна отримає 30 тисяч таблеток препарату, який довів ефективність при лікуванні коронавірусу.

Індійський уряд надасть Україні на безкоштовній основі 30 тис. таблеток гідроксихлорохіна, який використовують для лікування COVID-19. Про це повідомляє прес-служба МЗС України.
Напередодні міністр закордонних справ Дмитро Кулеба провів переговори з послом Індії в Україні Партхом Сатпатхі.
Коли препарат доставлять в Україну, його надалі отримає МОЗ. Відомство розподілить ліки серед медзакладів.
"Я хочу висловити щиру вдячність індійському уряду за допомогу. Навіть незважаючи на заборону експорту гідроксихлорохіна за кордон, наші індійські друзі прийняли це важливе для України рішення", — заявив Кулеба.


Раніше індійський уряд запровадив заборону на експорт гідроксихлорохіна, препарату від малярії, який використовували в боротьбі з коронавірусною хворобою COVID-19.
Зазначимо, що МОЗ України включило гідроксихлорохін в протокол лікування хворих COVID-19. У той же час, у відомстві звертають увагу, що препарат може застосовуватися тільки за рішенням лікарів.
Україна імпортувала з Франції препарат Плаквеніл для лікування інфікованих коронавірусом.
ZN.UA зібрало 80 фактів про те, що потрібно знати про коронавірус SARS-CoV-2.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



