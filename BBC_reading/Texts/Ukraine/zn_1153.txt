Захворілі військові проходили службу в частинах на території Хмельницької, Київської та Запорізької областей.

Командування Медичних сил ЗСУ повідомило про сім випадків зараження коронавірусом SARS CoV-2 серед українських військовослужбовців за минулу добу.
У Хмельницькій області на COVID-19 захворіли двоє військових, які з 27 березня перебували в самоізоляції після контакту з іншим зараженим. В одній з військових частин Мелітополя зараження підтверджено у трьох військовослужбовців, які також раніше спілкувалися з носієм інфекції і з 9 квітня підтримували самоізоляцію. Ще двоє інфікованих військових служили в Київському гарнізоні — один з них теж перебував на карантині після контакту з хворим товаришем по службі, інший 3 квітня поступив у госпіталь з попереднім діагнозом "пневмонія". Всі випадки зараження підтверджені ПЛР-тестами.
Інфіковані військові будуть лікуватися в домашніх умовах, під наглядом медичної служби. Всі, хто контактував із зараженими товаришами по службі будуть переведені на самоізоляцію.



Українська армія підготувала військові госпіталі для прийому заражених коронавірусом і створила запас необхідного медичного спорядження, про що розповів міністр оборони Таран. Також українських військовослужбовців запевнили, що карантин не вплине на строки служби та звільнення в запас.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



