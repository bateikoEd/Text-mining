За добу коронавірус діагностували у 455 осіб.

Станом на ранок 1 травня в Україні зафіксований 10 861 випадок захворювання на коронавірус. Про це повідомило Міністерство охорони здоров'я України у своєму щоденному зведенні. Відзначається, що протягом доби 11 раніше хворих померли, 175 одужали.
За весь час поширення коронавірусу в Україні було проведено 118 545 досліджень.
При цьому уточнюється, що дані з тимчасово окупованих територій АР Крим, Донецької, Луганської областей та міста Севастополя відсутні.




Раніше глава МОЗ Максим Степанов повідомив, що Україні вдалося уникнути великої кількості заражень коронавірусом через вчасно введені карантинні обмеження. Але їх завчасна відміна може стати причиною другої хвилі захворюваності. Міністр також зазначив, що зараз ситуація з коронавірусом в Україні контролюється. Уряд готується до поетапного зняття карантинних обмежень.
Як повідомляло ZN.UA, в Офісі президента пік захворюваності COVID-19 очікують 5-10 травня. Це пов'язано з Великодніми святами, під час яких багато українців проігнорували карантин і пішли до церкви.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



