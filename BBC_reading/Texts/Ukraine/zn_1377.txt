Володимира Косенка підозрюють у вбивстві Героя Небесної Сотні Олега Ушневича.

Печерський суд Києва звільнив з-під цілодобового домашнього арешту колишнього офіцера спецпідрозділу МВС "Омега" Володимира Косенка, обравши йому саму найм'якіший запобіжний захід – особисте зобов'язання.
Відповідну ухвалу суддя Тетяна Ільєва винесла в четвер, 16 квітня. Вона відхилила клопотання прокурора Ігоря Земскова, який наполягав на продовженні арешту підозрюваного.
Косенко підозрюють у вбивстві Героя Небесної Сотні Олега Ушневича, якого застрелили на Інститутській у Києві 20 лютого 2014 року.
"Відмовили в задоволенні клопотання прокурора Земскова про продовження підозрюваному у вбивстві Олега Ушневича і пораненні Віталія Гукова цілодобового домашнього арешту. Володимиру Косенку - особисте зобов'язання: виконувати процесуальні обов'язки, утриматися від спілкування зі свідками і підозрюваними. Повідомляти про зміну місця проживання та роботи. Навіть без браслета", - написала адвокат потерпілих Євгенія Закревська на своїй сторінці у Facebook.



Колишнього офіцера "Омеги" Володимира Косенка затримали 18 лютого, наступного дня Печерський суд обрав йому запобіжний захід: цілодобовий домашній арешт.
За даними слідства, 20 лютого 2014 Косенко з табельної зброї року вів вогонь на ураження по евромайданівцях на вулиці Інститутській у Києві. Кулі з пістолета "Форт-14", закріпленого за Косенком, уразили Олега Ушневича, Віталія Гукова, а також отрпили в щит ще одного майданівця. Від отриманого поранення Ушневич помер.
Косенку інкримінують перевищення влади і повноважень із застосуванням зброї (ч. 3. ст. 365) і умисне вбивство, вчинене небезпечним для життя багатьох осіб способом та за попередньою змовою (ч. 2 ст. 115 Кримінального кодексу). Якщо вину підозрюваного буде доведена в суді, йому загрожує позбавлення волі аж до довічного терміну.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



