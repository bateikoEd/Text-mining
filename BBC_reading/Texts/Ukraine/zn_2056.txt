Раніше МОЗ пов'язало останні збільшення кількості нових інфікованих з недотриманням українцями карантину під час Великодня.

Під час травневих свят три чверті українців не планують залишати власні домівки. Про це свідчать дані дослідження соціологічної групи "Рейтинг".
Крім цього, 17% мають намір зайнятися домашнім господарством, 8% планують  відвідувати рідних та близьких, а 5% хочуть провести час із друзями або знайомими.
Варто зазначити, що 1% громадян заявили про плани подорожувати країною навіть попри карантинні обмеження, введені на фоні пандемії коронавірусу у світі.


Також стало відомо, скільки разів на день українці виходять з власних помешкань. Дослідження показало, що 29% опитаних декілька разів за добу покидають власну домівку, 23% роблять це лише один раз за 24 години,а 37% й взагалі намагаються виходити з дому раз у декілька днів. 11% повідомили, що в прагненні повної самоізоляцію докладають всіх зусиль, аби взагалі не покидати домівку.


Опитування проводилося з 24 по 25 квітня. Було опитано 1200 осіб методом телефонного інтерв'ю з використанням комп'ютера в усіх регіонах України. за винятком окупованих територій Донбасу і Криму. Статистична похибка не перевищує 2,8%.
 

Раніше в МОЗ повідомляли, що ріст кількості нових інфікованих, який спостерігається в Україні останніми днями – це наслідок того, що українці проігнорували попередження та не дотрималися карантинних заходів на Вербну неділю, а також під час Великодня.
Нагадаємо, Кабінет міністрів продовжив карантин в Україні до 11 травня.
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
Продовження карантину міністри підтримали одноголосно.
За словами прем'єр-міністра, є дві умови початку виходу країни з карантину: перша - протягом 10 днів приріст нових хворих не повинен змінюватися і коливатися в районі 5%, друга - лікарні для COVID-19 повинні бути заповнені пацієнтами менше ніж на 50%. У разі, якщо ці умови будуть виконані до 11 травня, то з цього моменту можна буде говорити про відкриття парків і скверів, закладів торгівлі непродовольчими товарами та частини об'єктів побутових послуг.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



