У 12 ченців діагностували COVID-19.

Покровський Голосіївський чоловічий монастир закривають на карантин, так як за минулу добу в ньому виявили 12 інфікованих коронавірусом ченців. Про це повідомив міський голова Києва Віталій Кличко під час брифінгу в середу, 22 квітня.
Наголошується, що зараз в монастирі відбувається дезінфекція всіх приміщень.
"Серед тих, у кого за минулу добу підтвердили захворювання на коронавірус - один монах Києво-Печерської лаври і 12 ченців Покровського Голосіївського чоловічого монастиря. У цьому монастирі зараз відбувається дезінфекція всіх приміщень. І ми закриваємо його на карантин", - повідомив він.


Нагадаємо, під час проведення Пасхальних богослужінь в ніч з 18 на 19 квітня поліція зафіксувала 19 випадків порушення карантинного режиму. Святкові богослужіння проводилися у 13 658 храмах у всіх регіонах України, які відвідали майже 130 тисяч громадян.
У тому числі Національна поліція зафіксувала порушення карантинного режиму в Почаївській Свято-Успенській лаврі, що знаходиться в Кременці. Згідно з попередніми домовленостями з духовенством лаври, парафіяни повинні були знаходитися на прилеглій території, а не в храмі. Під час релігійної служби духовенство відкрило двері монастиря і віруючі, всупереч встановленим обмеженням, почали заходити всередину. У зв'язку з цим були посилені поліцейські заходи для мінімізації можливого зараження людей.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



