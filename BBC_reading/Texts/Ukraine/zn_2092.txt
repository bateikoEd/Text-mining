Денис Шмигаль заявив про готовність медичної системи України до можливого піку захворюваності коронавірусом.

Готуються роз'яснення щодо етапів виходу з карантину. Наступного тижня планується затвердження постанови про правила поступового зняття карантинних обмежень, повідомляє прес-служба Кабміну.
Під час засідання Ради з питань економічного розвитку України прем'єр-міністр Денис Шмигаль заявив про завершення підготовки медичної системи до піку захворюваності коронавірусом.
"Поки що ми прямуємо до піку, який за розрахунками Національної академії наук очікується з 3 по 8 травня. Однак, в уряду є план послаблень. І ми затвердимо, як саме будуть впроваджені перші етапи, щоб і бізнес, і громадяни мали можливість підготуватися до цього заздалегідь", — сказав Шмигаль.
Прем'єр також зазначив, що зараз уряд фокусується на підтримці малого і середнього бізнесу.
"Наступний пік захворюваності, якщо він буде, медична система зустріне підготовленою. Ринок насичений засобами індивідуального захисту, лікарні готові, люди дисципліновані і дотримуються санітарних норм", — сказав прем'єр.


Як вже повідомлялося, минулого тижня в МОЗ відзвітували про розподіл між регіонами 250 тисяч ПЛР-тестів китайського та корейського виробництва, які надійшли в Україну в якості гуманітарної допомоги.
Київ отримав від Моз 52 180 ПЛР-тестів, Дніпропетровська область — 17 008, Харківська — 14 560, Київська область — 10 612 тестів. У Донецьку, Миколаївську і Херсонську області було направлено понад 8 тис, решта області отримали понад 7 тис тестів. Найменшу кількість ПЛР-тестів було виділено Кіровоградської області — 6 928.
За словами міністра охорони здоров'я Максима Степанова, у квітні кількість проведених щодня тестувань полімеразної ланцюгової реакції досягає 3 тис в день.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



