Обмежувальні заходи триватимуть три дні.

У трьох населених пунктах Херсонщини посилили карантинні заходи у зв'язку зі спалахом нового коронавірусу. Про це повідомляє місцева преса – видання 0552.ua.
Відомо, що карантин оголошено у Каховці, а також у селах Андріївка і Гладківка. Там на пунктах в'їзду-виїзду встановлені блокпости. Усім, хто їх перетинає, проводять температурний скринінг.
Обмежувальні заходи, пов'язані зі спалахом коронавірусу в цих районах Херсонської області, триватимуть три дні.


Нагадаємо, Кабмін продовжив карантин до 22 травня. Щоправда після 11 травня карантинні обмеження послаблять по всій Україні, окрім Чернівецької області, де зареєстровано найбільше число хворих на коронавірус. 
Також за словами прем'єр-міністра Дениса Шмигаля, після 11 травня уряд планує використовувати інструмент адаптивного регіонального карантину. 
Станом на 9 травня в Україні виявили 515 новин випадків інфікування коронавірусом COVID-19. Таким чином число інфікованих всього зросло до 14 710 випадків.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



