"Ми знайшли можливість допомогти Україні".

Сьогодні в аеропорту "Бориспіль" прийняли літак з Об'єднаних Арабських Еміратів. На його борту знаходилося 113 громадян України, а також партія медичного вантажу загальною вагою в 10 тонн. Про це повідомляє пресслужба СБУ.
"Йдеться про засоби індивідуального захисту: 15 тисяч медичних халатів, 20 тисяч захисних масок, 500 тисяч рукавичок, 30 тисяч пар захисного взуття, 15 тисяч комбінезонів та 6 тисяч літрів дезінфікуючого засобу", - повідомляють у пресслужбі.

Відомо, що гуманітарна допомога була доставлення на територію України без залучення кошті з держбюджету. Всі засоби захисту будуть передані лікарям та медикам.
"Об'єднані Арабські Емірати ведуть боротьбу з коронавірусом на території власної держави. Проте, не дивлячись на це, ми знайшли можливість допомогти Україні. Адже український народ завжди був і є для нас дружнім партнером", зазначив посол ОАЕ в Україні Салем Ахмед Аль-Каабі.


Раніше прем'єр-міністр України Денис Шмигаль заявив про те, що швидше за все, карантин продовжать до травня. При цьому, за словами прем'єра, послабити карантинні заходи, можна буде не раніше, ніж на початку наступного місяця.
Він підкреслив, що протягом квітня уряд не відступить від карантинного режиму, який встановлений, "і триватиме до 24 квітня, і, швидше за все, буде продовжений до початку травня". Також за словами Шмигаля, в травні, при позитивній динаміці, в Україні "запустять економіку" за планом, який буде додатково прокомуныкований.
Раніше в Раді нацбезпеки і оборони України запевнили, що у них немає ніяких проєктів рішень" за "пом'якшення" карантину в Україні, введеного через епідемію коронавірусу.
Інформацію про те, що з 14 квітня нібито послаблять карантинний режим спростували і в Офісі президента. В ОП повідомили про те, що під час наради з Володимиром Зеленським з боротьби з коронавірусом, прийшли до висновку, що зараз не можна говорити про пом'якшення карантинного режиму в Україні.
Карантин в Україні діє з 12 березня. Зокрема в країні заборонені регулярні та нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення. Також припинено авіасполучення як внутрішнє, так і міжнародне.
При цьому 16 березня України закрила кордони для іноземців. В рамках заборони, на територію країни не можуть в'їхати іноземці та громадяни без громадянства. В кінці березня Україна повністю закрила свої кордони.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



