Померла жінка з 20 березня перебувала на амбулаторному лікуванні з діагнозом ГРЗ.

У лавах Збройних силах України зафіксували першу смерть від коронавірусу. Померла працівниця ЗСУ однієї з військових частин з Івано-Франківської області, передають у Генеральному штабі у вівторок, 7 квітня.
"Станом на 07.00 7 квітня у Збройних силах зареєстровано 4 випадки захворювання гострої респіраторної хвороби COVID-19, викликаної коронавірусом SARS CoV 2, з них 1 летальний".
Наголошується, що померла жінка з 20 березня перебувала на амбулаторному лікуванні з діагнозом ГРЗ. 27 березня її стан погіршився, і жінку госпіталізували у ЦРЛ міста Надвірна, 30 березня її перевели в реанімаційне відділення, 6 квітня о 6.00 вона померла.
Діагноз COVID-19 у працівниці ЗСУ підтвердили увечері 6 квітня.
Також відомо, що на ізоляції знаходиться 87 представників ЗСУ.
За словами медиків, інфекція поширюється при епізодичних зустрічах з близькими людьми, які не входять в коло осіб, з якими ви спілкуєтеся щодня або живете разом.



Перші два випадки зараження коронавірусом у Збройних силах України зафіксували 1 і 2 квітня. Діагноз COVID-19 поставили лікарю Хмельницького військового госпіталю і військовослужбовцю Київського гарнізону.
Раніше так звана влада "ДНР" повідомила про перший офіційний випадок зараження коронавірусною інфекцією. Інфікована жінка приїхала з Москви з чоловіком і сином і в середу, 29 лютого.
Також окупаційна влада Донбасу заявляла, що в окремих районах ОРДЛО під наглядом лікарів перебувають майже 8 тисяч чоловік.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



