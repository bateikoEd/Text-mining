За добу зараження виявили ще у 261 пацієнта.

Станом на понеділок, 20 квітня, в Україні підтвердили 5 710 випадків коронавірусної хвороби.  За добу тести ще 261 пацієнта підтвердили наявність  COVID-19. Всього в Україні з початку епідемії від ускладнень коронавірусу померла 151 людина та 359 осіб одужали, повідомляє пресцентр Міністерства охорони здоров'я України.
Найбільша кількість заражених досі залишається в Чернівецькій області – там коронавірус підтвердився у 906 людей. Також великими центрами COVID-19 в Україні є Київ (850 випадків), Івано-Франківська (512 випадків) та  Київська області (333 випадки).
"Дослідження проводилися вірусологічною референс-лабораторією Центру громадського здоров'я України, а також обласними лабораторіями. Станом на ранок 20 квітня 2020 року до Центру надійшло 454 повідомлення про підозру на COVID-19. Всього з початку 2020 року надійшло 17822 повідомлення про підозру на COVID-192, - йдеться в повідомленні МОЗ.



Міністр охорони здоров'я Максим Степанов зазначив, що зростання кількості захворювань на коронавірус в Україні упродовж цього тижня є цілком прогнозованим. На Великодні свята багато людей не дотримувались карантину, а отже - потрапляли в зону ризику зараження. Також, в Україні збільшили кількість проведених тестів за день.
За даними ZN.UA, в Офісі президента очікують, що пік захворюваності може бути зафіксований 5-10 травня, після того, як на Великдень віряни масово відвідали церкву, ігноруючи карантин. Тому послаблення карантину залежатиме від того, як пройдуть великодні свята, і від їх впливу на епідеміологічну ситуацію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



