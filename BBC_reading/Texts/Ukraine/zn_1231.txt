Кошти від Світового банку будуть спрямовані на модернізацію сектору охорони здоров'я.

Світовий банк надасть Україні 135 млн доларів для протидії епідемії коронавірусу та модернізації сектора охорони здоров'я. Відповідне рішення було ухвалене під час переговорів офіційних делегацій сторін. Про це повідомляє у Facebook Національна служба здоров'я.
Відзначається, що із загальної суми, яку отримає Україна, передбачається наступний розподіл коштів:
$ 50 млн - для поповнення державного бюджету за результатами впровадження реформи системи охорони здоров'я і зміцнення потенціалу Національної служби здоров'я України;
$ 35 млн - на заходи посилення захисту населення і протидії поширенню епідемії COVID-19;
$ 45 млн - на закупівлю сучасного обладнання для відділень екстреної (невідкладної) медичної допомоги та посилення спроможності лікарень надавати якісну допомогу при інсультах в регіонах України.
"Кошти будуть надаватися в якості додаткового фінансування проекту "Поліпшення охорони здоров'я на службі у людей", який впроваджується Міністерством охорони здоров'я України за підтримки World Bank Ukraine з 2015 року", - додають в НСЗУ.



Як повідомлялося, президент України Володимир Зеленський уповноважив міністра фінансів Сергія Марченка та міністра охорони здоров'я Максима Степанова підписати кредитні угоди з Міжнародним банком реконструкції та розвитку (МБРР) на загальну суму $ 285 млн.
Також Зеленський очікує отримати 165 млн доларів від ООН на боротьбу з коронавірусом.
Станом на 13 квітня в Україні 3102 лабораторно підтверджених випадків короавірусної інфекції.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



