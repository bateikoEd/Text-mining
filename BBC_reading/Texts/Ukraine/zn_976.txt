За місцем виклику виїхали кінологи і вибухотехніки.

Поліцейські перевіряють інформацію про замінування лікарні на столичному Печерську. Ймовірно, мова йде про Олександрівську лікарню, яка є опорною з прийому хворих на коронавірус COVID-19.
Як повідомили в прес-службі Нацполіції м.Києва, дзвінок від невідомого на лінію поліції надійшов о 21:40. Чоловік повідомив, що в одному з корпусів лікарні закладено вибухівку. Встановлено, що в корпусі, про замінування якого вказав невідомий, розташоване кардіологічне відділення.
Адміністрація лікарні прийняла рішення про переведення хворих на час перевірки в інший корпус. За адресою виїхали вибухотехніки та кінологи.
Подію зареєстровано в журналі єдиного обліку заяв і повідомлень Печерського управління поліції. По закінченні перевірки буде дана правова кваліфікація події. Поліцейські встановлюють чоловіка, який повідомив про закладення вибухівки.


Відзначимо, в Києві найчастіше "мінують" Центральний з/д вокзал.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



