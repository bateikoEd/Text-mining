До охорони громадського порядку в Україні притягнуто 22 тисячі правоохоронців.

Заступник голови Національної поліції України Олександр Фацевич повідомив про 192 складених співробітниками Нацполиции адміністративних протоколах. Найбільше протоколів складено у Дніпропетровській, Львівській, Одеській областях і в Києві.
Наголошується, що у зв'язку з посиленням карантинних заходів в Україні з 6 квітня до охорони громадського порядку було залучено 22 тисячі правоохоронців.
"Це піші та автомобільні наряди, це несення служби на контрольних пунктах, охорона лікувальних закладів і місць обсервації. Поліцейські продовжують проводити превентивну роботу і роз'яснюють громадянам норми постанови Кабінету міністрів України про нові обмежувальні заходи на період карантину. У той же час сьогодні складено 192 адміністративних протоколи за порушення карантину", - повідомив Фацевич.
Відомо, що 14 правопорушників відвідували парки і сквери, ще 10 порушили умови самоізоляції. Крім того, є перші адмінпротоколи за появу в громадських місцях без масок.


Нагадаємо, Кабмін затвердив список додаткових обмежень на час дії карантинних заходів. Серед внесених нових змін буде діяти заборона на: перебування у громадських місцях без маски або респіратора; переміщення групою осіб більше ніж по дві особи, крім випадків службової необхідності і супроводу дітей; перебування у громадських місцях осіб, які не досягли 16 років; відвідування лісопаркових і прибережних зон; відвідування спортивних і дитячих майданчиків; проведення всіх масових заходів, в яких бере участь більше 10 осіб.
За виявлені порушення передбачена адміністративна відповідальність за статею 44-3 КУпАП. Санкція статті передбачає штраф від 17 до 34 тисяч гривень.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



