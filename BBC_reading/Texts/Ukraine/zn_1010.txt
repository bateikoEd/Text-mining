Водночас не надто якісні апарати зараз коштують вдвічі дорожче.

В умовах пандемії коронавірусу, який стає причиною атипової пневмонії, важливою умовою рятування людських життів є наявність у лікарнях апаратів штучної вентиляції легень. Однак, зараз купити якісні апарати ШВЛ практично неможливо, зазначив президент Асоціації анестезіологів України та експерт Міністерства охорони здоров'я Сергій Дубров, з яким для ZN.UA поспілкувалася Оксана Онищенко.
"Придбати зараз нормальні якісні  апарати штучної вентиляції легень неможливо практично в усьому світі. Вони  потрібні усім, і заводи-виробники продають їх за певними квотами на країни. А  ті, що доступні і пропонуються на ринку – це в більшості випадків абсолютна маячня. Знаєте, є "Запорожець", а є Mercedes.  От так і з апаратами ШВЛ. Є брендові заводи – наприклад, Дрегер, Гамільтон, Maке або китайський Міндрей. Апарати, які вони виготовляють, перевірені часом, і вони є в Україні", - розповів Дубров.
При цьому щоб купити нові якісні апарати ШВЛ вказаних брендів, на спеціальних заводах створена черга. Для того щоб отримати апарат потрібно чекати три-чотири місяці. А деякі апарати, за словами Дуброва, з'являться на ринку лише на початку 2021 року.
"А от поганенькі апарати ШВЛ, які до COVID-19 коштували до 300 тис грн., зараз продають по 700 тисяч, а то й по півтора мільйони. При цьому врахуйте відсутність представництва заводів-вирбників в Україні, а значить – відсутність сервісу.  Тобто якщо в апараті щось зламається, ремонту або не буде взагалі, або доведеться чекати  місяці два", - додав Дубров.


Детальніше читайте в інтрев'ю Сергія Дуброва, яке для ZN.UA підготувала Оксана Онищенко Анестезіолог: "Усі зараз говорять про те, що не вистачає апаратів штучної вентиляції легень. Та головне — щоб нам вистачило персоналу, який забезпечує їх роботу і доглядає хворих".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



