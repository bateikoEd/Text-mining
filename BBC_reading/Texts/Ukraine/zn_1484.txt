За офіційними даними, службу відвідали близько 300 людей. Втім, на відео натовп більший.

Священнослужителі УПЦ Московського патріархату на порушення карантину, запровадженого для боротьби з поширенням коронавірусної інфекції, у ніч на 19 квітня пускали людей на великодні богослужіння до церков і храмів.
Так, за офіційними даними, Святогорську Свято-Успенську лавру на Донеччині відвідали близько 300 вірян. Втім, на відео з місця подій видно, що людей, які прийшли на службу, попри ризик заразитися COVID-19, набагато більше.
Люди стояли натовпом, не дотримуючись рекомендованої дистанції 1,5-2 метри. Водночас, у деяких храмах підконтрольної Росії церкви, священнослужителі не заохочували прибулих на службу відійти одну від одного.
За фактом порушення правил карантину відкрили справу за статтею 325 Кримінального кодексу України – порушення санітарних правил і норм щодо запобігання інфекційним захворюванням і масовим отруєнням.
Залежно від наслідків, до яких призвели ці порушення, покарання може передбачати як штраф, так і позбавлення волі від п'яти до восьми років (якщо хтось з вірян після відвідин служби помре від ускладнень коронавірусу).



Як повідомили у поліції, великодні богослужіння відбулися у 13,6 тисячах церков і храмів в усіх куточках країни, у них взяли участь майже 130 тисяч громадян. У 19 церквах парафій УПЦ Московського патріархату богослужіння відбулися із порушенням карантину: багато вірян були без масок, а під час хресного ходу скупчувалися у натовп.
Порушення карантину зафіксували у Донецькій, Дніпропетровській, Запорізькій, Житомирській, Івано-Франківській, Рівненській, Одеській, Тернопільській, Харківській, Черкаській і Чернігівській областях та Києві.
У дні коронавірусного Великодня традиціоналісти, посилаючись на традицію, перетворюють живу віру на мертву і наражають живих на загрозу смерті. Про різницю між цими поняття та присутність Церкви в публічному просторі читайте у маніфесті української публічної теології "Туга за правдою, яка визволяє" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



