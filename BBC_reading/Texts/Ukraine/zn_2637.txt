Посилення почнуть діяти з 13:00 9 травня.

Житомирська область на період з 9 по 12 травня посилить карантинні обмеження через загрозу поширення коронавірусу, повідомила пресслужба Житомирської обласної держадміністрації. 
"На період травневих свят з 13:00 9 травня до 06.00 12 травня в Житомирській області введено додаткові обмежувальні заходи для запобігання поширенню коронавірусної хвороби (COVID-19). Таке рішення було прийнято на позачерговому засіданні обласної комісії з питань ТЕБ та НС", - йдеться у повідомленні. 
Вказано, що на цей період запроваджено обмеження на пересування та перебування громадян у громадських місцях.  Поліція та Нацгвардія мають посилено контролювати, як жителі області дотримуються карантинних обмежень. 


Нагадаємо, Кабмін продовжив карантин до 22 травня. Щоправда після 11 травня карантинні обмеження послаблять по всій Україні, окрім Чернівецької області, де зареєстровано найбільше число хворих на коронавірус. 
Також за словами прем'єр-міністра Дениса Шмигаля, після 11 травня уряд планує використовувати інструмент адаптивного регіонального карантину. 
Станом на 8 травня в Україні число хворих збільшилася до 14 195 осіб. За останню добу лабораторно підтвердили 504 випадки захворювання COVID. Загалом в Україні від коронавірусу 361 людина померла, 2706 пацієнтів одужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



