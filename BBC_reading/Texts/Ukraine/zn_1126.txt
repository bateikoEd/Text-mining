Петиція набрала понад 27 тисяч підписів.

Президент України Володимир Зеленський надав відповідь на петицію "Повернути Уляну Супрун на посаду міністра охорони здоров'я України". Петицію опублікували 23 березня, з того часу вона набрала 27  413 голосів з 25 тисяч необхідних.
У своїй відповіді  у п'ятницю, 25 березня, Володимир Зеленський зазначив, що главою МОЗ призначений Володимир Степанов, пріоритетами якого є боротьба з коронавірусом та продовження медичної реформи.
"Дякую всім, хто долучився до цієї петиції, за активну громадянську позицію та розуміння необхідності продовження трансформації галузі охорони здоров'я, особливо в цей надзвичайно складний для кожного з нас час, у зв'язку із пандемією коронавірусу COVID-19.
Водночас повідомляю, що Постановою Верховної Ради України від 30 березня 2020 року № 550 Міністром охорони здоров'я України призначено Максима Володимировича Степанова",  - зазначив Зеленський у відповіді.
Він додав, що з 1 квітня 2020 року в країні відповідно до ЗУ "Про державні фінансові гарантії медичного обслуговування населення" стартувала програма медичних гарантій для всіх видів медичної допомоги.
"У свою чергу Міністр охорони здоров'я України М.В.Степанов пріоритетами у своїй діяльності визначив боротьбу з коронавірусом та продовження медичної реформи, оскільки здоров'я людини є одним із головних пріоритетів розвитку країни", - написав Зеленський.


Раніше  колишня очільниця МОЗ Уляна Супрун заявила про те, що подальше впровадження медичної реформи в Україні не залежить від профільного міністерства і фактично зосереджено в руках однієї людини. За її словами, чинне керівництво міністерства побоюється Офісу президента України та негативних рейтингів, тож "не відкриті й не прозорі, вони закриваються в кабінетах і не спілкуються із працівниками".
Очільниця Директорату стратегічного планування та європейської інтеграції Міністерства охорони здоров'я Ірина Литовченко розповіла, як із сайту МОЗ зникли всі згадки про попередню в.о. міністра Уляну Супрун. Литовченко у Facebook написала про те, що відповідну вказівку дала "майже держсекретар МОЗ", яку призначать на цю посаду лише за кілька днів. При цьому, за словами Литовченко, у міністерстві змушували переписувати документ, щоб навіть в них не було згадок про Супрун.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



