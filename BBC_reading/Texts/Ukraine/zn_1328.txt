Алкоголь може зробити людину більш уразливою, вважають в Організації.

У Всесвітній організації охорони здоров'я заявляють, що вживання алкоголю може збільшити ризик заразитися коронавірусом і погіршити свій стан на тлі інфекційного захворювання, повідомляє CNBC.
Організація вже порекомендувала світовим лідерам обмежити доступ до спиртного під час пандемії.
"Алкоголь знижує імунну систему організму і збільшує ризик несприятливих наслідків для здоров'я", — повідомили у ВООЗ.
Споживання алкоголю пов'язують з рядом інфекційних і неінфекційних захворювань, які можуть зробити людину більш уразливою до зараження COVID-19. Крім того, спиртне загострить проблеми психічного здоров'я та призведе до збільшення випадків насильства, особливо це стосується країн, де впроваджують заходи соціального дистанціювання та інші карантинні обмеження.
За даними ВООЗ, щорічно через вживання алкоголю помирають близько трьох мільйонів осіб. "Тому люди повинні звести до мінімуму споживання алкоголю в будь-який час, особливо під час пандемії COVID-19", — заявили в організації.


Раніше повідомлялося, що в Росії депутати Алтайських крайових законодавчих зборів обмежили продаж алкоголю, який тепер можна купити тільки з 10 до 18 годин. Такі рішення були зумовлені тим, що запасатися спиртним росіяни почали ще до запровадження суворих карантинних заходів. Попит зріс на 20 %, але маркетологи пов'язали це з авральними закупівлями інших товарів — туалетного паперу, гречки і макаронів. Судячи з усього, запаси почали швидко танути. У Красноярському краї на 19 відсотків зросла побутова злочинність.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



