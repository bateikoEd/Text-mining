Українські військові зачепили трьох окупантів.

За минулу добу, станом на 5 травня, збройні формування Російської Федерації 12 разів порушили режим припинення вогню. Бойовики гатили із забороненої Мінськими домовленостями зброї, внаслідок чого отримав поранення український військовий. Зі сторони окупантів постраждало троє – одного ліквідували та ще двох поранили, повідомляє штаб ООС.
Окрім того, українські військові знищили військову вантажівку противника.
"По опорних пунктах окупантів, з яких вівся вогонь, наші підрозділи відповіли зі штатного озброєння. Завдяки відвазі та рішучості українських військовослужбовців зі складу Об'єднаних сил ворог був змушений припинити свої злочинні дії", - повідомили в штабі.
Російські бойовики відкривали вогонь біля Новотроїцького, Авдіївки, Верхньоторецького, Красногорівки, Старогнатівки, поруч з Широкиним, Оріховим, Кримським та Невельським.
"Від початку поточної доби в районі відповідальності оперативно-тактичного угруповання "Схід" противник з 82 мм мінометів обстріляв наші позиції біля. У відповідь на порушення наші воїни застосували чергові вогневі засоби, внаслідок чого ворожі провокації припинилися. За поточну добу втрат серед українських захисників немає", - повідомили в штаб ООС.



Попередньої доби російські окупанти 11 разів відкривали вогонь, внаслідок чого постраждали четверо українських військових. За даними розвідки, українські військовослужбовці, своєю чергою, знищили одного російського окупанта та щонайменше одного поранили. 
Того ж дня позиції ЗСУ поблизу Верхньоторецького на Донеччині окупанти накрили вогнем з мінометів калібру 82 міліметри. По окраїнах Новотроїцького та Авдіївки противник бив з гранатометів і стрілецької зброї.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



