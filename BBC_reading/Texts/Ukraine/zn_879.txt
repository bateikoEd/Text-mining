Такі клініки мають інформувати про всі проведені тести.

Приватним клінікам, ліцензованим приватним лабораторіям та іншим закладам охорони здоров'я дозволили проводити ПЛР-тестування на наявність COVID-19. Про це на брифінгу повідомив головний державний санітарний лікар України Віктор Ляшко.
За його словами Ляшка, такі медичні установи мають повідомляти про все результати зроблених тестів регіональні медичні центри та Міністерство охорони здоров'я України.
"Вони повинні звітувати про кожен випадок коронавірусної хвороби та інформувати про це регіональні установи громадського здоров'я. Це потрібно для того, щоб всі випадки потрапляли в офіційну статистику і було проведено належне епідеміологічне розслідування ", - зазначив Віктор Ляшко.
За словами санлікаря, сьогодні Україна має можливість розширити тестування до 80 тисяч тестів на тиждень. На день проводять приблизно півтори тисячі тестів. Як зазначає Ляшко, вірусологічні лабораторії в Україні не завантаженні на 100%.
Також, Віктор Ляшко зазначив яким має бути алгоритм звернення до лікаря у разі підозри на коронавірус. Українці спершу мають звернутись до свого сімейного лікаря за телефоном, отримати від нього консультацію та чекати або на приїзд мобільної групи для тестування на коронавірус або власне лікаря.



Україна станом на  вівторок 7 квітня через Prozorro закупила 44 320 тестів на коронавірус загальною вартістю 14 млн гривень, з них лише 4 442— ПЛР-тести.
Зазначається, що рекордсменами із закупівлі тестів стали Київська (понад 10 тисяч), Дніпропетровська (7,6 тисяч) і Донецька області (5,5 тисячі). При цьому найменше придбано тестів у Сумській (145), Рівненській (140) і в Кіровоградській (90 тестів) областях.
Раніше заступник глави МОЗ Віктор Ляшко заявив, що Україна може робити понад 30 тисяч тестів на тиждень, проте наразі потреби у масовому тестуванні немає.
Як повідомлялося, в Україні запустили виробництво ПЛР-тестів для виявлення коронавірусу. ПЛР-тести створені на основі кількісної полімеразної реакції, гарантують точність діагнозу на 99,9%, а також дешевші у виробництві — якщо іноземні аналоги коштують 370-450 гривень, то собівартість однієї реакції при використанні української тесту — 250 гривень.
Головний санітарний лікар України також заявив, що в Україні створили мобільні бригади лікарів для перевірки на коронавірус вдома.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



