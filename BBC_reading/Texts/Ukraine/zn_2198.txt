Військовим загрожує до 12 років в'язниці.

Слідчі Державного бюро розслідувань повідомили про підозру заступнику командира ремонтного полку та заступника командира ремонтно-відновлювального батальйону однієї з військових частин, дислокованих на території Львівської області, повідомила пресслужба ДБР. Військовослужбовців підозрюють у розкраданні запчастин до військової техніки. Недостачу в частині виявили на суму понад 1 млн грн.
За даними слідства, військові протягом 2019 року викрадали запчастини до транспортних засобів. У результаті неправомірних дій посадовців попередня сума збитків військової частини склала понад 62 тисячі гривень. Під час обшуків у підозрюваних вилучили 21 елемент військової техніки, вартість яких встановлять після проведення експертиз.
"За результатами проведеної позапланової інвентаризації у господарській діяльності військової частини виявлено недостачу автозапчастин до військової техніки на суму понад 1 мільйон гривень", - зазначили в ДБР.
Військовим повідомили про підозру за ч. 3 ст. 410 (викрадення та привласнення військової та спеціальної техніки чи іншого військового майна, а також заволодіння ними шляхом шахрайства або зловживання службовим становищем вчинених в умовах особливого періоду) Кримінального кодексу України. Санкція статті передбачає позбавлення волі на термін від 5 до 12 років. Наразі вирішується питання про обрання підозрюваним запобіжного заходу та їх відсторонення від займаних посад.


Раніше повідомлялося про те, що двоє жителів Сумської області намагалися незаконно переправити до Росії військове обладнання. За даними правоохоронців, двоє мешканців Великописарівського району намагалися нелегально переправити до РФ прилад до військової техніки
Діяльність підозрюваних блокували, коли вони намагалися перетнути державний кордон. Під час слідчих дій у зловмисників виявили військове спорядження, яке вони намагалися нелегально вивезти з України до РФ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



