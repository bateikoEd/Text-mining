Хворих госпіталізували в лікарню, а ті, хто з ними контактував, - на самоізоляції, під медичним наглядом.

Два гуртожитки у Києві закрито на карантин через виявлення там осередків спалаху нового коронавірусу.  Про це на своїй сторінці  в Facebook написав мер Віталій Кричко.
"Один - на вулиці Бажова, де виявили 1 хворого та 60 осіб, з якими він контактував. Другий – на вулиці Бойчука. Там 5 хворих і серед контактних осіб- усі мешканці гуртожитку" - написав мер.

Кличко повідомив, що в будівлях обох гуртожитків здійснюють дезінфікуючі заходи. Хворих госпіталізували в лікарню, а ті, хто з ними контактував, - на самоізоляції, під медичним наглядом.


До цього повідомлялося, що у гуртожитку в Петропавлівській Борщагівці виявили спалах коронавірусу. Станом на 27 квітня там було зареєстровано шістьох інфікованих.
Вказано, що гуртожиток, який належить приватному навчальному закладу, має 20 поверхів.На кожному поверсі – чотири житлові блоки. На кожні три кімнати є кухна та санвузол.
До гуртожитку обмежили доступ сторонніх осіб, а також пересування мешканців будівлі між поверхами. Окрім того, у мешканців кожного дня мають перевіряти температуру тіла. Як зазначили в Київській ОДА, будівлю вже дезінфікували та порекомендували робити це кожного дня. Також протиепідеміологічному штабу Києво-Святошинської райдержадміністрації доручили встановити на вході санітарно-карантинний пункт. Гуртожиток визнали ізолятором.
Раніше спалах коронавірусу зафіксували у гуртожитку міста Вишневе, що під Києвом. Станом на 23 квітня 2020 року там виявили 78 інфікованих.
Карантин по всій Україні діє з 12 березня. Минулого тижня уряд продовжив карантинні заходи до 11 травня. При цьому Кабінет міністрів не раз робив обмежувальні заходи більш жорсткими.
24 квітня Кабінет міністрів оприлюднив план поступового виходу з карантину, введеного через COVID-19. Вихід з карантину повинні здійснити у п'ять етапів. За словами прем'єра Дениса Шмигаля, другий, третій і четвертий етапи виходу України з карантину можуть початися одночасно.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



