Також було прийнято рішення про перенесення на невизначений термін ротації національного персоналу.

З метою недопущення поширення COVID-19 було прийнято рішення про перенесення багатонаціональної колективної підготовки на території України за участю підрозділів Збройних сил України, повідомляє пресслужба Генерального штабу ЗСУ в Facebook.
Наголошується, що мова йде про заходи, передбачені указом президента від 4 лютого №34/2020 "Про План проведення багатонаціональних навчань за участю підрозділів ЗСУ на території України та їх участі у багатонаціональних навчаннях за межами України на 2020 рік та про допуск підрозділів збройних сил інших держав на територію України у 2020 році для участі у багатонаціональних навчаннях".
Також було прийнято рішення про перенесення на невизначений термін ротації національного персоналу, який виконує завдання у складі міжнародних операцій з підтримання миру і безпеки.
Згідно з інформацією, наданою Генштабом, підготовки для проведення ротацій національного контингенту в Косово, Сербії та 18 окремого вертолітного загону Місії ООН зі стабілізації у Демократичній Республіці Конго залишаються без змін.
Разом з тим, опрацьовується питання повернення в Україну 8 військовослужбовців та однієї мінно-пошукової собаки ВСУ, які виконують завдання у складі місії НАТО "Рішуча підтримка" в Афганістані.
"Варто зазначити, що підготовка особового складу ЗСУ на території України продовжується з дотриманням вимог МОЗ України та рекомендацій командування Медичних сил ЗСУ щодо запобігання занесення і розповсюдження коронавірусної інфекції у військові частини ЗСУ", - йдеться в повідомленні.



Нагадаємо, міністр оборони України Андрій Таран у розмові з американським колегою Марком Еспером повідомив про незворотність реформування української армії за стандартами НАТО. Глава оборонного відомства переконаний у важливості консультативної допомоги Сполучених Штатів на стратегічному рівні в області управління людськими ресурсами та реформування українського ОПК.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



