Служба безпеки України залишається одним з найважливіших клієнтів концерну.

Голова СБУ Іван Баканов провів робочу зустріч з генеральним директором державного концерну "Укроборонпром" Айварасом Абромавічусом, пообіцявши забезпечити прозорий, ефективний і вільний від корупції процес реформування військової промисловості, повідомляє офіційний сайт "Укроборонпрому".
Під час зустрічі Абромавічус розповів Баканову про концепції та правові аспекти реформи концерну, звернувши особливу увагу на можливі законодавчі труднощі і правові ризики. За словами директора "Укроборонпрому", державне підприємство вперше в Україні залучає правоохоронні органи для своєї організаційної реформи.
"Ми будуємо нову оборонну компанію і секторальні корпорації на засадах прозорості, нетерпимості до корупції, фінансової підзвітності та чесної конкуренції. Цей підхід у підсумку підвищити ефективність і конкурентоспроможність всього оборонного сектору держави", — підкреслив Абромавічус.
У свою чергу глава СБУ обіцяв надавати професійну допомогу представникам Укроборонпрому для забезпечення більш ефективного та прозорого реформування військових підприємств.
"Будь-яка реформа повинна відбуватися не заради процесу, а заради результату, який несе користь державі. Тому ми разом повинні встановити нові стандарти, чіткі і зрозумілі критерії роботи концерну "Укроборонпром"", — сказав Іван Баканов.
Розповідаючи про плани перетворень, Абромавічус звернув увагу, що служби безпеки і оборони є основними клієнтами та партнерами концерну.
"Продукція підприємств Укроборонпрому забезпечує обороноздатність держави та реформа, яку ми починаємо, має на меті саме це: озброювати країну кращими вітчизняними і закордонними зразками техніки. Саме для цього ми створюємо галузеві корпорації, міняємо філософію роботи всього сектора, трансформуємо спецекспортерів, які будуть просувати українську продукцію на зовнішніх ринках більш злагоджено і цивілізовано", — сказав Абромавічус.

"Укроборонпром" неодноразово стикався з проблемами корупції, а також змушений був закривати деякі із своїх заводів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



