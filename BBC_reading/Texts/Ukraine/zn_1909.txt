Одного українського військового поранили.

Станом на неділю, 26 квітня, збройні формування Російської федерації 16 разів відкривали вогонь по українським позиціям. З початком нової доби окупанти ще двічі порушили режим "тиші", повідомляє пресслужба штабу ООС.
Російські бойовики відкривали вогонь неподалік Павлополя, Широкиного, Старогнатівки, в районі Авдіївки Опитного та Водяного, поруч з Лебединським, неподалік Пісок, по околицях Широкиного, Новоолександрівки та Попасної, поруч з Оріховим та Кримським.
Внаслідок обстрілів один український воїн отримав поранення. За даними розвідки Об'єднаних сил, 25 квітня українські військовослужбовці, що вели оборонні дії, знищили чотирьох окупантів та ще п'ятьох поранили.
"Злочинні та нахабні дії російських окупантів вздовж лінії розмежування на Донбасі безкарними не залишилися – вогнем зі штатного озброєння підрозділи Об'єднаних сил рішуче подавили ворожу активність. Усі спроби загарбників за допомогою зброї дестабілізувати ситуацію й надалі отримуватимуть адекватну й невідворотну відповідь з боку українських захисників". – йдеться в повідомленні ООС.

 

За попередню добу російські бойовики 10 разів відкривали вогонь та поранили двох українських військовослужбовців. 
Напередодні представники України в Тристоронньої контактної групи озвучили позицію Києва щодо продовження розведення сил і засобів у зоні проведення операції Об'єднаних сил.
Україна наполягає, щоб нові ділянки розведення відповідали запитам гуманітарного характеру і створювали острівці безпеки для місцевих мешканців – громадян України.
При цьому учасники ТКГ (представники України, ОБСЄ та Росії) погодилися з необхідністю активізації до відкриття нових контрольних пунктів в'їзду-виїзду на лінії розмежування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



