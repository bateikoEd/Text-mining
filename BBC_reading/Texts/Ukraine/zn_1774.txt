В Україні та інших пострадянських країнах склалися ідеальні умови для респіраторних інфекцій.

На тлі продовження карантину в Україні епідеміологи попереджають, що країна неминуче зіткнеться з новим спалахом захворюваності коронавірусом, яка співпаде з іншими сезонними інфекціями.
"Друга хвиля коронавирусної інфекції в будь-якому випадку прийде, як ми розуміємо, восени... На жаль, в нашій країні, і взагалі в пострадянських країнах, створено ідеальні умови для того, щоб захворіти гострими респіраторними захворюваннями. На жаль, ми кожен рік бачимо зростання таких захворювань, які починаються у вересні і закінчуються в травні", — сказав голова національної експертної групи з інфекційного контролю Андрій Александрін в ефірі передачі "Право на владу".
Говорячи про підготовку до другої хвилі епідемії, Александрін закликав не обмежуватися лише заходами карантину, але впроваджувати нові технології, які дозволяють покращити контроль за здоров'ям і забезпечити профілактику зараження.


За словами експерта, за літній період в Україні слід постаратися підготувати до другої хвилі найбільш вразливі громадські місця.
"Тут потрібно працювати системно, а не так, як у нас на сьогодні йде залякування населення та поширення якихось таких панічних настроїв. Я — за те, щоб ми сьогодні акцентували увагу на системних підходах, на впровадження заходів інфекційної безпеки", — підсумовує Александрін.


Продовження карантину до 11 травня в Україні пояснюється порушеннями, які привели до зростання захворюваності після великодніх свят. Хоча значна частина українських лікарів допускає, що до кінця травня карантинні заходи можуть бути скасовані, глава уряду України попередив, що коронавірус може впливати на спосіб життя в Україні ще близько двох років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



