У добу виписують у два-три рази більше пацієнтів, ніж приймають з COVID-19.

В Олександрівській лікарні, яка є однією з опорних по прийому хворих на COVID-19 у Києві, останні кілька днів виписується з інфекційного відділення більше людей, ніж надходить. Про позитивні тенденції розповіла в інтерв'ю "Лівому берегу" головлікар лікарні Людмила Антоненко.
За її словами, в інфекційному відділенні для лікування хворих на коронавірус виділили 100 ліжок, ще тиждень тому вони всі були заповнені. Станом на 29 квітня вільними залишаються вже більше 30 ліжок.
"Минулого тижня це було 100%, 86-88 хворих лежало в інфекційному корпусі. Станом на сьогодні (29 квітня - ред.) це 69 чоловік, у нас є вільні місця. Ми виписуємо по 18 хворих на добу, а надходження останні 2-3 доби - до 10 хворих. У реанімації перебуває 5 хворих, вони киснезалежні, але не на ШВЛ і не на ЭКМО", - розповіла Антоненко.
Головний лікар зазначила, що 13 лікарів з інфекційного відділення лікарні перехворіли на коронавірус в легкій формі, у них спостерігалася температура 37.2 — 37.5.
У цілому на позитивний перебіг хвороби, за її словами, впливає як кількість інфекції, що потрапила в організм (цитокіновий шторм), так і наявність інших супутніх хвороб. Так, два пацієнти молодого віку померли, у одного з них був цукровий діабет, у другого - артеріальна гіпертензія.
"На сьогодні є дуже багато теорій, що це за пневмонія. Що це не зовсім та пневмонія, яку ми звикли лікувати, що це руйнування еритроцитів і гемоглобіну, що це така гемічна гіпоксія. І при розвитку хвороби є тромбування, а також мікротромбування. Ми бачимо на КТ так звану картину "матового скла". Вона майже завжди двостороння. І після часто залишається фіброз. Думаю, трохи пізніше медицина чітко скаже, що відбувається з хворими, і механізм. Але при такому положенні, при такому ураженні легенів вже ШВЛ не допомагає. Допомагає ЕКМО - це світовий досвід. А наш досвід з ЕКМО негативний. Хоча у нас було тільки двоє хворих на апараті ЕКМО. На щастя, тільки двоє пацієнтів були такі важкі, що ми не змогли їх врятувати", - зазначила лікар.
Антоненко також зауважила, що друга хвиля коронавірусної інфекції може бути восени, при цьому контагіозність COVID-19 більше, ніж при грипі типу А.


Раніше міністр охорони здоров'я зазначив, що в Україні очікується друга хвиля захворюваності на COVID-19. Зараз, за офіційними даними, національна система охорони здоров'я завантажена хворими на коронавірус менш ніж на 10%.
Детальніше про те, як правильно скасовувати карантин в Україні читайте у статті Олександра Петрика "Стратегія під час карантину" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



