За словами Степанова, головне - дотримуватися карантину і рекомендацій його міністерства

Україна цілком може уникнути піку захворюваності на коронавірус, якщо люди будуть дотримуватися умов карантину та плану, який розробило Міністерство охорони здоров'я. Про це повідомив голова МОЗ Максим Степанов на брифінгу 28 квітня.
"Якщо ми будемо дотримуватися всіх карантинних заходів, то я упевнений, що пік малоймовірний. Пік починається тоді, коли система охорони здоров'я не може надати медичну допомогу всім, кому вона потрібна. На неї починається таке навантаження, що вона просто не може приймати пацієнтів", - заявив Степанов.
Станом на вівторок, 28 квітня, в Україні лабораторно підтверджено 9 410 випадків зараження коронавірусом.
Наголошується, що всього в країні було проведено 98 719 досліджень.


Напередодні глава Степанов заявив, що в Україні найближчим часом майже вдвічі збільшать кількість ПЛР-тестувань на добу до 8-10 тисяч (проти близько 5,5-6 тисяч на поточний момент). Крім того, вже отримано близько 4,5 тисяч ПЛР-систем українського виробництва.
Також Міністерство охорони здоров'я планує сформувати запас засобів індивідуального захисту в Держрезерві.
Всі матеріали про ситуацію з коронавірусом в нашій країні дивіться в спецтемі "Карантин в Україні" на ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



