Генеральний секретар розраховує, що це стане першим кроком на шляху до подальшого мирного врегулювання.

Генеральний секретар Організації об'єднаних націй Антоніу Гутерреш вітав обмін утримуваними особами між Україною і терористами "ДНР"-"ЛНР", повідомляє офіційний сайт ООН.
"Генеральний секретар вітає сьогоднішнє взаємне звільнення і обмін полоненими, пов'язаний з конфліктом на сході України. Він сподівається, що ця важлива гуманітарна акція напередодні православної Пасхи послужить сприятливим кроком на шляху до подальшого прогресу, включаючи постійне припинення вогню, у відповідності з міжнародними очікуваннями, а також до подальшого роз'ведення сил і безперешкодний гуманітарний доступ через лінію розмежування.

Генеральний секретар настійно закликає всі залучені сторони прийняти подальші заходи в тому ж дусі в рамках поточних мирних ініціатив, які здійснюються Нормандською четвіркою, Тристороннюю контактною групою, ОБСЄ та іншими суб'єктами з метою забезпечення прогресу в здійсненні Мінських угод", — сказано в заяві офіційного представника генсека ООН Стефана Дюжаррика.

Обмін полоненими в Донбасі вже з схваленням прокоментували Німеччина, Франція і США. Переговори про подальше звільнення українців, що залишаються в заручниках на окупованих територіях і в Росії, будуть продовжуватися.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



