Статус свідка, якому загрожує небезпека, зняли з одного із 13 понятих.

Окружний суд Гааги не називатиме імена 12 людей, які є свідками у справі падіння літака МН17 у небі над Донбасом, щоправда 13 свідок особливого статусу не отримав. Про це йдеться в повідомленні пресслужби відомства.
"Слідчий суддя ухвалив рішення стосовно 12 свідків. Однак районний суд постановив, що це не стосується ще одного свідка", - зазначається у повідомленні.
Відомо, що відтепер імена 12 людей, які є понятими у цій справі, будуть засекречені. Що стосується останнього очевидця, то з нього було знято статус такого, якому загрожує небезпека. Зважаючи на це, надані ним свідчення не можуть бути використані у суді.
Захист підполковника-спецпризначенця ГРУ РФ Олега Пулатова, який є одним із чотирьох обвинувачених, оскаржив рішення щодо гарантування 12 особам статусу свідків, яким загрожує небезпека, і їхню анонімність.


Суд у справі MH17 почався в нідерландському Схіпхол 9 березня. Чотирьох обвинувачених будуть судити заочно. 
Імена чотирьох обвинувачених були названі в червні 2019 року. Це росіяни Сергій Дубинський ("Хмурий"), Олег Пулатов ("Гюрза"), Ігор Гіркін ("Стрєлков") і українець Леонід Харченко ("Крот"). Ще одним підозрюваним став колишній бойовик "ДНР" Володимир Цемах, якого Україна видала Росії в рамках обміну.
За п'ять років розслідування трагедії MH17 було встановлено точний час і маршрут переміщення зенітного ракетного комплексу "Бук" з РФ в Україну і назад, час і місце запуску ракети, якою збили авіалайнер, і дані понад 150 причетних до транспортування комплексу осіб.
Нагадаємо, 17 липня 2014 року над містом Шахтарськ Донецької області було збито "Боїнг-777", що належав "Малайзійським авіалініям" і здійснював рейс МН17 за маршрутом Амстердам - Куала-Лумпур. У катастрофі загинули екіпаж і пасажири літака – 298 людей, включаючи 80 дітей. Літак був збитий ракетою ЗРК БУК 53-ї зенітної ракетної бригади ППО Збройних сил РФ, що дислокується в Курську.
Детальніше про процес в статті Володимира Кравченка "Заради справедливості" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



