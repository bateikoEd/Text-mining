При цьому виявлена тривожність є ситуативною.

В українців під час карантину спостерігається незначне зростання депресії та падіння тривожності. Такі результати, у порівнянні з попередніми дослідженнями (І хвиля – 27-28.03, ІІ хвиля – 3-4.04), показало опитування, проведене Соціологічною групою "Рейтинг" з 10 по 12 квітня. 
Зазначається, що підвищення рівня депресії ймовірно пов'язане із фізичними обмеженнями та відсутністю достатньої кількості зовнішніх подразників: нових вражень, подій, інтенсивності взаємодії з іншими.


"Виявлена тривожність є ситуативною (виникає в наслідок дії незвичних стресових факторів середовища), на відміну від особистісної, яка є константною психологічною властивістю індивідів. Падіння такої тривожності вірогідно пов'язане із адаптацією до нових умов, зниженням відчуття невизначеності. Карантин перестав бути незнайомим явищем, а саме такі явища змушують людину тривожитися", - йдеться в дослідженні.


Крім того, рівень паніки в цілому від початку карантину залишався на дуже помірних рівнях, а зараз її зростання видається вже малоймовірним.
"До того ж паніка у психологічно здорової людини – це короткочасний стан – від декількох хвилин до декількох днів, які вже минули від початку карантину", - додали дослідники. 


Раніше повідомлялося про те, що 51% українців констатують погіршення економічного становища в їх сім'ях протягом останнього півріччя, і лише 6% громадян заявили про видиме поліпшення. В середньому українська сім'я витрачає на харчування в день 277 гривень, що становить 8 800 тисяч гривень в місяць.
Після введення карантину на облік в Держслужбі зайнятості стали понад 100 тисяч людей, які втратили роботу. При цьому мінімальна допомога по безробіттю на час карантину складе 1000 гривень, що на 350 гривень більше, ніж було раніше.
Детальніше про те, що чекає українців після карантину читайте у статті В'ячеслава Черкашина "За все заплатять прості українці" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



