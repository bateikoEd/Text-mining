Свято вшанування матерів існує в багатьох країнах, але святкують його в різні дати.

У неділю, 10 травня, в Україні відзначають День матері. Свято присвячене всім матерям, в цей день діти нагадують мамам про свою любов, дарують подарунки і влаштовують приємні сюрпризи. Свято відзначають у багатьох країнах світу, але відрізняються дати його святкування і традиції.
Так, в США та Австралії діти, що живуть з батьками, влаштовують мамам святковий сніданок. Ті, хто живе далеко, прагнуть приїхати до мами в гості. При цьому, у США День матері – п'яте за популярністю свято після Великодня, Різдва, Дня святого Валентина та Дня батьків.
У США і багатьох країнах Європи у цей день прийнято приколювати до одягу гвоздику. Якщо квітка кольорова, мати людини ще жива, а якщо біла, значить вона віддає данину поваги своєї померлій мамі.
В Австралії у цей день вітають не тільки мам, але й тих жінок, які причетні до виховання дітей.
У Німеччині Muttertag відзначали ще в середньовіччі. Національним святом День матері став у 30-х роках ХХ століття. На відміну від інших країн, німці дарують мамам не гвоздики, а троянди. Також важливо вибирати саме різнокольорові квіти, а не білі, які вважаються символом успіння. Квітів у букеті має бути 12, а ось на могилу німці несуть всього одну білу троянду. Мам обов'язково звільняють від домашньої роботи і відпускають на зустрічі з подругами.
У Фінляндії День матері дуже шанується, ця країна не раз була визнана найсприятливішою для материнства в Європі. В День матері, з 1919 року, прийнято вручати державний орден "Білої троянди". В останні роки цю нагороду отримують матері, які виховують дітей-сиріт. У другу неділю травня в Фінляндії піднімається державний прапор. Це офіційний вихідний. До речі, мамам у Фінляндії прийнято дарувати рослини в горщиках. Спеціально до свята фінські квітникарі вивели новий сорт троянд - День матері.
В Індії День матері називається Ахой-ашатами, свято відзначають в кінці жовтня. Згідно з легендою, колись давно у індійської жінки було семеро синів. Одного разу вона випадково вбила ведмедика, за що поплатилася смертю своїх дітей. Вбита горем жінка, просила богиню Ашатами Бхагаваті оживити синів, і її молитви були почуті.
У День матері жінки Індії моляться про благополуччя своїх дітей.


В Японії День матері у другу неділю травня відзначають з 1915 року. Діти дарують матерям кольорові гвоздики і подарунки, а мами – виконують материнську пісню. В пісні співається про домівку, про те, як мама в'язала дитині рукавиці, а отримавши їх десь на чужій землі, вона отримає частинку материнського тепла.
На Кубі в День матері влаштовують фестивалі і ярмарки, а також вручають мамам ексклюзивні листівки. За деякими підрахунками, щороку до свята випускається близько мільйона листівок.
У Португалії, Іспанії, Угорщині, Литві, Румунії День матері відзначають у першу неділю травня, а у Франції - останню.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



