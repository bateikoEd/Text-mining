У цей день Діві Марії явився Архангел Гавриїл.

7 квітня християни східного обряду відзначають свято Благовіщення Пресвятої Богородиці. У цей день Діві Марії явився Архангел Гавриїл, який приніс їй звістку про те, що незабаром вона стане матір'ю Ісуса Христа, сина Божого.
Назва свята означає "блага" або "добра" новина.
До 14 років Діва Марія виховувалася у храмі, а потім повинна була залишити храм і або повертатися до батьків, або вийти заміж. Священики хотіли видати її заміж, але Марія оголосила про те, що обіцяла Богу завжди бути дівою. Тоді її заручили з далеким родичем, 80-річним старцем Йосифом. Живучи у його домі Марія вела таке ж скромне життя, як і при храмі.
Через чотири місяці після заручин, до Марії явився Архангел Гавриїл і сказав: "Радуйся, Благодатна! Господь з Тобою! Благословенна Ти між жонами". Архангел сповістив її про те, що вона обрана для того, щоб стати матір'ю сина Божого.
Для віруючих свято Благовіщення символізує втілення Бога в світі смертних. Церква встановила святкування Благовіщення в IV столітті після того, як самостійно почали відзначати Різдво Христове. Дату свята визначили, відрахувавши 9 місяців від Різдва. Крайні строки, з якими збігається Благовіщення, - четвер третього тижня Великого посту та середа Великоднього тижня (за Юліанським календарем). Святкування Благовіщення не скасовується, навіть якщо свято припадає на Великдень, і піст заради нього послаблюється.


Благовіщення – одне з найважливіших (двонадесятних) свят. У цей день заборонено займатися фізичною працею, прати, шити і прибирати.
До заборон цього дня відносяться і лихослів'я, сварки, не можна ображати людей або тварин, бажати комусь зла і думати про погане.
Благовіщення припадає на дні Великого посту, тому не можна вживати в їжу м'ясні, молочні продукти, заборонені обжерливість і вживання алкоголю. Разом з тим, рибу і морепродукти в цей день можна.
Поганою прикметою вважається також давати в борг на Благовіщення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



