У США відреагували на внутрішнє розслідування. 

За фактом нападу поліцейських на журналіста у Маріїнському парку Києва почали службове розслідування, повідомив глава Нацполіції Ігор Клименко. За його словами, на час розслідування правоохоронців відсторонили від служби.
"Ситуація в Маріїнському парку з участю журналіста і поліцейських батальйону тактико-оперативного дії патрульної поліції Києва буде ретельно вивчена. Я однозначно засуджую непрофесійні і агресивні дії поліцейських", - повідомив Клименко в коментарі "Інтерфакс-Україна".
Він також повідомив про призначення службового розслідування за фактом інциденту. Клименко заявив про те, що "відсторонив поліцейських від виконання службових обов'язків на час його проведення".
Голова Нацполіції зазначив, що зібрані матеріали передадуть в Держбюро розслідувань, а діям патрульних дадаут правову оцінку дій.
Посольство США в Україні ввже відреагувало на відкрите внутрішнє розслідування.
"Ми раді бачити повідомлення про те, що Національна поліція відкрила внутрішнє розслідування щодо поводження з українським журналістом під час протесту сьогодні. Репортажі незалежних медіа відіграють надважливу роль в українській демократії", - йдеться у повідомленні.




Як повідомлялося, біля Кабінету міністрів поліцейські напали на журналіста hromadske Богдана Кутєпова. Він вів прямий ефір з акції протесту підприємців, які вимагали скасувати деякі карантинні обмеження. Правоохоронці зламали техніку Кутєпова через те, що він "стояв на зеленій зоні".
Журналіст пояснив поліцейським, що у нього є "службова необхідність" знімати саме з того місця, звідки краще видно мітинг. Однак замість пояснень, чому Кутєпов не може знімати із зеленої зони, поліцейський сказав "або забираєш камеру, або я її зламаю". Після цього правоохоронці напали на журналіста і силою виштовхали з газону. Все це відбувалося в прямому ефірі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



