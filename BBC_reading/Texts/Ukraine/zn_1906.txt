З коронавірусною інфекцією госпіталізовано 2627 осіб.

Центр громадського здоров'я повідомив, що станом на ранок суботи, 25 квітня, на апараті штучної вентиляції легенів знаходиться 104 особи, в тому числі одна дитина. Про це повідомляє прес-служба відомства.
"В Україні госпіталізовано 2627 осіб з коронавірусною інфекцією, з них 112 дітей і 273 медиків", - йдеться в повідомленні.
За даними ЦОЗ, на амбулаторному лікуванні перебувають 5498 пацієнта, з них 433 дитини.
Міністр охорони здоров'я Максим Степанов додав, що на сьогоднішній день в Україні 156 тисяч лікарів і 296 тисяч медпрацівників середнього і молодшого персоналу.
"Ми завершуємо аудит, ми зробили перші кроки до підвищення заробітної плати їм. У найближчі дні цей механізм запрацює", — сказав міністр.


За даними головного лікаря Олександрівської лікарні міста Києва, з коронавірусом в інфекційному відділенні знаходяться 88 пацієнтів, з них - 76 з підтвердженим коронавірусом, 80 - з пневмонією, 6 - в реанімації, всі на кисневій підтримці, на ШВЛ немає.
Раніше повідомлялося про те, що МОЗ затвердило схему оплати задіяних у ліквідації COVID-19 лікарів і лікарень.
Відзначимо, за даними американського дослідження, на основі аналізу даних 5 тисяч історій хвороб пацієнтів з COVID-19, з'ясувалося, що 88% пацієнтів підключених до апаратів ШВЛ, померли. Причинами смерті стали супутні хвороби, зокрема, цукровий діабет, ниркова недостатність або хвороби серця.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



