За словами Руслана Марцинківа, запровадити комендантську годину можуть в Івано-Франківській, Львівській та Тернопільській областях.

Мер Івано-Франківська Руслан Марцинків повідомив, що на нараді за участю прем'єр-міністра Дениса Шмигался обговорювалася можливість запровадження комендантської години в трьох областях в рамках протиепідемічних заходів. За його словами, йшлося про Львівську, Івано-Франківську і Тернопільську області.
"Були поінформовані, що в трьох областях — Івано-Франківській, Тернопільській та Львівській запроваджуються надзвичайні заходи на вихідні дні для того, щоб розірвати ланцюг. Зокрема, розглядається можливість навіть комендантської години. Так сказали на цій нараді з прем'єр-міністром", — розповів мер міста у відеозверненні у четвер, 9 квітня.
Пославшись на Шмигаля, Марцинків анонсував продовження карантину до початку травня.
"Але коли це начало, яке це число, не було уточнено" — зазначив міський голова.

Зазначимо, що запровадження комендантської години передбачено правовим режимом воєнного або надзвичайного стану. На сьогоднішній день надзвичайний стан не оголошено ні в країні в цілому, ні в окремих областях.


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайно ситуації діяв в областях, де були офіційно підтверджені випадки COVID-19.
У той же час, політичне керівництво країни неодноразово публічно піднімало питання введення надзвичайного стану.
У своєму вечірньому відеозверненні 23 березня президент Володимир Зеленський побіжно згадав про надзвичайний стан і звинуватив опозицію в хайпі на цій темі. Але так і не сказав про свої справжні наміри чітко.
16 березня Зеленський заявляв, що Україна "поки ще не дійшла до такої ситуації". Але не виключив введення НС, "якщо буде необхідно".
Згідно з Законом України "Про правовий режим надзвичайного стану", НС по всій території країни або в окремих місцевостях вводиться указом президента, яка має затвердити Верховна Рада. Пропозицію про введення НС подає Рада національної безпеки і оборони, а в окремих випадках – Кабінет міністрів.
Однак, на Банковій всерйоз рзглядали варіант запровадження надзвичайного стану з подачі Кабміну.
Правовий режим НС передбачає обмеження громадянських прав і свобод. ГС може вводитись не більше ніж на 30 діб виключно у разі, якщо загрозу безпеці громадян не можна усунути в інший спосіб.
Однозначно проти оголошення НС публічно висловилися парламентські фракції "Голосу" і "Європейської Солідарності". На користь НС висловлювалися радники міністра внутрішніх справ Арсен Аваков і міністр охорони здоров'я Ілля Ємець. Однак 23 березня прем'єр-міністр Денис Шмигаль завив про відсутність підстав для НС, а наступного дня аналогічну заяву зробив Аваков.
Детальніше про відмінності між режимом надзвичайної ситуації і надзвичайним станом, а також про механізми їх запровадження читайте в матеріалі ZN.UA.
Про ризики, пов'язані з НС, читайте в статті Аналітичного відділу Лабораторії законодавчих ініціатив "Не треба вигадувати самокат!".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



