Колишнього заступника міністра відпустили під заставу.

Вищий антикорупційний суд обрав запобіжний захід ексзаступнику міністра оборони Ігорю Павловському. Фігуранта справи про закупівлю палива для міністерства з переплатою майже 150 млн гривень відпустили під заставу.
"Слідча суддя Вищого антикорупційного суду застосувала  щодо колишнього заступника міністра оборони України (2015-2019 роки) запобіжний захід у вигляді застави в розмірі 168 тисяч 160 грн", - повідомляє пресслужба суду.
Павловського підозрюють у вчиненні правопорушення, передбаченого ч. 2 статті 364 (зловживання владою або службовим становищем, що спричинило тяжкі наслідки) КК України. Покарання за цією статтею – від трьох до шести років ув'язнення, штраф та позбавлення права обіймати певні посади упродовж трьох років.
Підозрюваний має прибувати до прокурора, слідчого та судді на першу вимогу; повідомляти про зміну місця проживання та роботи; не виїжджати без дозволу з Києва;  утриматися від спілкування зі свідками та іншими підозрюваними у справі; здати на зберігання в НАБУ закордонний паспорт.
Строк дії обов'язків – до 29 червня 2020 року включно.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



