Ще один боєць отримав бойове ураження.

Упродовж неділі, 12 квітня, бойовики в Донбасі з ручних протитанкових гранатометів та кулеметів великого калібру тричі обстріляли позиції Об'єднаних сил. Противник вів вогонь поблизу сіл Тарамчук, Водяне та Кримське. Про це повідомила пресслужба ОС. 
Зазначається, що внаслідок обстрілів загинув український військовий, ще один - отримав бойове ураження.
"Військовослужбовці зі складу Об'єднаних сил вжили вичерпних заходів для припинення ворожого вогню та дали рішучу відповідь на усі злочинні дії противника. Після активного застосування нашими підрозділами штатного озброєння ворог відмовився від подальших провокацій українських підрозділів. Втрати противника уточнюються", - йдеться в повідомленні. 
З початком доби, 13 квітня, збройні формування Російської Федерації вогневої активності не проявляли.



Як повідомлялося, Об'єднані сили провели комплексні тактико-спеціальні заняття з застосуванням резервів.У навчаннях були задіяні піхотні підрозділи, мінометні розрахунки, бронетехніка і гелікоптери. Артилеристи і танкісти відпрацювали ураження цілей в умовах бою. 
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



