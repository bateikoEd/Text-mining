В Україні будуть відпрацьовувати сценарій, рекомендований ВООЗ іншим країнам.

В Україні можуть ввести так звані "паспорти здоров'я", якщо такі рекомендації країнам, що постраждали від COVID-19 будуть надані ВООЗ. Про це заявила Голова Державного агентства розвитку туризму Мар'яна Олеськів, передає "Інтерфакс-Україна".
"Якщо це буде введено в світі і рекомендовано ВООЗ, це буде введено також і в Україні. Але для цього має бути розуміння, який тест можна вважати доцільним, і за скільки часу його треба проводити, але на це поки що відповідей немає і чіткої процедури видачі таких паспортів жодна країна поки що не має", — повідомила Олеськів.
"Паспорт здоров'я" — це документ для туристів, підтверджує те, що людина не хворіє коронавірусом. Першими про можливість введення "паспортів здоров'я" заговорили в Греції. Зараз таку ідею розглядають кілька країн.
Крім цього, як зазначила Олеськів, зараз розробляються нові санітарно-гігієнічні норми в сфері туризму після завершення карантинних заходів
У той же час, голова Держтуризму підкреслила, що це не будуть якісь обов'язкові сертифікації, або те, на чому хтось захоче заробити гроші".
Як приклад вона навела проходження персоналом температурного скринінгу, відстань між столиками і кількість людей на квадратний метр в закладах харчування, неможливість доступу до їжі самих туристів, певну відстань на рецепції між людьми, дезінфектори, які повинні бути встановлені в певних місцях, обмеження щодо басейнів і СПА, дистанціювання між людьми на пляжах.
На думку Олеськів, новим трендом стане видача в готелях не тільки капців з шампунем, але і маленького дезінфектора з маскою. Що стосується хостелів, де, як правило, проживає кілька людей в одній кімнаті, вона зазначила, що найближчим часом в такому форматі вони працювати не будуть.


Зазначимо, раніше ВООЗ відзначила, що поки немає підстав для введення імунних паспортів, оскільки немає підтверджених досліджень про те, що ті, хто вже перехворіли на коронавірус, не зможуть заразитися повторно.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



