На авто журналістів бойовики скинули з БПЛА вибуховий пристрій.

За фактом обстрілу бойовиками автомобіля знімальної групи одного із центральних українських телеканалів відкрили кримінальну справу, повідомила пресслужба Офісу генеральної прокуратури. За злочин передбачено позбавлення волі від 8 до 12 років.
"За процесуального керівництва Волноваської місцевої прокуратури розпочато досудове розслідування за фактом обстрілу представниками незаконних збройних формувань РФ автомобіля, у якому перебувала знімальна група телеканалу "Україна". Кримінальне провадження відкрито за ч. 1 ст. 438 КК України (порушення законів та звичаїв війни)", - йдеться у повідомленні.
Слідство встановило, що напередодні в районі смт Красногорівка Донецької області з БПЛА скинули вибуховий пристрій на цивільний автомобіль. На момент події в авто перебували троє працівників телеканалу та пресофіцер Збройних сил України. Санкція статті передбачає позбавлення волі на строк від 8 до 12 років.



Як повідомлялося, скинутий з безпілотника гранатометный постріл ВОГ-17 розірвався за декілька метріа від автомобіля, в якому перебували знімальна група і пресофіцер одного з армійських підрозділів. Осколки пошкодили бокове скло і кузов автівки. Із пасажирів ніхто не постраждав.
У штабі ООС зазначили, що такі дії російських окупантів в черговий раз підтверджують те, що ворог цілеспрямовано порушує режим припинення вогню і відверто нехтує вимогами Міжнародного гуманітарного права при веденні бойових дій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



