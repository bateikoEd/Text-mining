За останню добу зараження підтвердили ще у 487 осіб.

За даними Центру громадського здоров'я, станом 6 травня в Україні зафіксували 13 184 лабораторно підтверджених випадків COVID-19, за останню добу виявили ще 487 інфікованих. Всього з початку епідемії в Україні від ускладнень захворювання загинули 327 людей та ще 2 097 – одужали. Про це повідомляє пресцентр Міністерства охорони здоров'я.
Найбільшими епіцентрами заражень в Україні є Чернівецька область (1985 випадків), м. Київ (1651 випадок), Івано-Франківська (1 037 випадків), Тернопільська (935 випадків) та Київська область (891 випадок).
"Станом на ранок 6 травня 2020 року до Центру надійшло 1 411 повідомлень про підозру на COVID-19. Всього з початку 2020 року надійшло 34 722 повідомлення про підозру на COVID-19", - повідомили в МОЗ.



Вже з 8-9 травня уряд прогнозує завершення періоду плато в Україні, якщо не буде порушень карантинного режиму. Однак, прем'єр-міністр Денис Шмигаль повідомив, що скоріше за все, карантин в Україні триватиме і після 22 травня.
Передчасне пом'якшення карантину в Україні та його порушення обмежень можуть викликати нову хвилю захворювань. Про це попереджав головний санітарний лікар України Віктор Ляшко. Він зазначив, що за розрахунками МОЗу, якщо ці обмеження почати послаблювати занадто швидко, це може призвести до смерті 140 тис. громадян вже до кінця цього року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



