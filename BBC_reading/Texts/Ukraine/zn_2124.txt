Очільник відомства зазначив, що нові алгоритми будуть застосовуватися вже з наступного тижня.

У МОЗ вже випрацювали механізм, відповідно до якого буде реформуватися медична система. Очільник відомства Максим Степанов зазначив, що це новий алгоритм дій, відмінний від того, який було заплановано раніше.
"Ми найближчим часом запропонуємо конкретні механізми, яким чином будемо фінансувати всі медустанови, яким чином будемо реформувати нашу медицину - ми не підемо тим шляхом, який був раніше", - сказав Степанов.
Очільник МОЗ заявив, що буде "розвивати та будувати медицину, яка потрібна усім нам", і розпочнеться цей процес вже з наступного тижня.


Нагадаємо, раніше Степанов заявляв, що під час аудиту медичної системи України в умовах проведення другого етапу медреформи з'явилися тривожні повідомлення про звільнення працівників медичних установ та зменшення заробітку.
Тим не менш очільник МОЗ стверджує, що медичну реформу потрібно закінчувати з позитивними результатами, а звільнення працівників та зменшення заробітку такими не є.
Нагадаємо, що генеральне директорка обласної реабілітаційної лікарні  у Дніпрі Інеса Шевченко у якості підтримки усіх лікарів України, яким не доплачують зарплатню після початку другого етапу медичної реформи, оголосила голодування. 
Як відомо, гендиректорка повідомила про свої плани голодувати напередодні – 17 квітня, у себе на сторінці в Facebook. Лікарка зазначила, що акція ця безстрокова, та висловила сподівання, що її підтримає медичних персонал по всій Україні.
Другий етап медичної реформи розпочався 1 квітня. Основний принцип - "гроші йдуть за пацієнтом" в закладах, які надають спеціалізовану медичну допомогу. За попереднім планом уряду, це повинно було слугувати зростанню заробітної платні медичних працівників.
Нагадаємо, на одному з брифінгів очільник МОЗ Максим Степанов зазначив, що  питання підвищення заробітної плати на 300% лікарям, які напряму працюють з COVID-19, має розмежовуватись по часу.
Він додав, що президентом України вже підписано відповідний закон, передбачено близько 15, 8 млрд гривень саме на підвищення заробітної плати всім медичним працівникам, які працюють з COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



