Літак зі Стокгольму відправиться в Україну 28 квітня.

Україна відновила сполучення зі Швецією для відправки спеціального разового рейсу компанії SkyUp зі Стокгольма до Києва, після того як українська влада відмовила у роботі чартерних рейсів. Про це повідомило посольство України у Швеції у своєму дописі в Facebook.
В повідомленні посольства зазначено, що у вівторок, 28 квітня о 09.00 відбудеться спеціальний рейс авіакомпанією "SkyUp Airlines" за маршрутом Стокгольм-Київ. Кожна людину, що прибуде літаком до України буде відправлена на самоізоляцію за місцем проживання за умови встановлення мобільного додатку "Дій вдома".
Кількість квитків на цей авіарейс обмежена, а у наступні декілька місяців нових авіарейсів не буде, зазначили у посольстві.
"У зв'язку з цим рекомендуємо скористатися можливістю для повернення в Україну. Особливо це стосується наших громадян у яких завершується термін легального перебування в Швеції. Врахуйте, що на підставі польських віз та віз інших країн ви можете перебувати за межами країни, що видала візу, не більше 3 місяців, далі йде порушення перебування в Шенгенській зоні. В разі перевищення періоду безвізового перебування в Швеції, при виїзді може бути складено адміністративний протокол та заборонено в'їзд до країн Шенгенської зони від 1 до 5 років", - йдеться в повідомленні.
Зазначається, що для повернення в Україну громадяни мають заповнити згоду на обсервацію та завантажити додаток "Дій вдома".
"Застосунок встановлюється у смартфони осіб, які можуть бути потенційними носіями вірусу COVID-19 та яких зареєстровано у медзакладах як тих, що потребують самоізоляції або обсервації", - повідомили у посольстві.



Авіасполучення в Україні, як внутрішнє, так і міжнародне, припинили з 12 березня, коли почав діяти карантин. Зокрема, в країні заборонені регулярні і нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення.
Кабінет міністрів продовжив чинні обмеження до 11 травня та оголосив про поступовий план виходу з карантину, а прем'єр-міністр України Денис Шмигаль розповів про нові стандарти життя українців після завершення епідемії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



