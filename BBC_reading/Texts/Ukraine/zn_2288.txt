Уряд буде сам послаблювати обмеження, але для цього необхідні спеціальні умови – епідемічні, а не політичні.

Досі Україні вдалося уникнути масштабних наслідків коронавірусу, що стало наслідком вчасно введених карантинних обмежень. Але якщо ці обмеження почати послаблювати занадто швидко, це може призвести до смерті 140 тис. громадян вже до кінця цього року, пояснив головний санлікар Віктор Ляшко.
"І як би вже не хотілось всім нам позбавитись цього карантину і коронавірусу, треба все ж таки включити тумблер терпіння. Терпіння, яке дозволить нам вийти з карантину вчасно. А не передчасно", — написав він у себе в Facebook.

Для прикладу Ляшко використав розрахунки Kyiv School of Economic.
Головний санлікар зазначив, що уряд буде й сам послаблювати карантин, але для цього необхідні спеціальні умови – епідемічні, а не політичні.


Нагадаємо, у Дніпрі з 30 квітня відновили роботу ресторани, хімчистки, кафе та інші підприємства. Також у місті планують відкрити для відвідування зелені зони і парки, заявив мер Борис Філатов.
Як відомо, у Черкасах карантинні заходи вирішили послабити з 1 травня. Мерія міста прийняла рішення послабити карантинні заходи для представників малого бізнесу.
З 1 травня в Черкасах дозволено відновити роботу:
- Магазинів з продажу непродовольчих товарів, будівельних матеріалів, електроінструменти, електрообладнання, інших електротоварів, сантехніки, канцелярських товарів, квітів, книжкової продукції та меблів;
- Майстерень з ремонту взуття, одягу, ремонту та встановлення вікон, дверей, воріт, огорож за індивідуальним замовленням, та перукарським салонам краси, салонам для надання послуг з догляду за домашніми тваринами, салонам ритуальних послуг, проектним організаціям;
- Ринкіам, ярмаркам з продажу сільськогосподарської продукції та квітів;
- Літнім майданчикам закладів ресторанного господарства.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



