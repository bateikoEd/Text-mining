За словами Єгора Фірсова, Україні потрібен ринок сміттєпереробних і сміттєспалювальних підприємств.

В Україні гостро стоїть проблема утилізації відходів, а ринку, механізму та правил для сміттєпереробних і сміттєспалювальних підприємств немає  досі, пише т.в.о. голови Державної екологічної інспекції Єгор Фірсов у своїй статті для ZN.UA.
"Кожен може легко переконатися, що країна потопає у смітті. Достатньо лише уважно дивитися у вікно під час поїздки будь-куди. Найпоширеніші питання у зверненнях громадян – повідомлення про виявлення несанкціонованих сміттєвих звалищ", - пише Фірсов.
Минулоріч Держекоінспекція провела 21 тисячу перевірок за фактом засмічення земельних ресурсів. Збитки, нараховані за цей період, перевищили мільярд гривень.
В Україні досі немає ринку, механізму і правил для сміттєпереробних і сміттєспалювальних підприємств, однак є гори сміття і тисячі нелегальних звалищ.
Ситуацію можна вирішити, запустивши ринок, щоб переробники почали змагатися за сміття як за ресурс, зазначає голова ДЕІ.
"Цю ситуацію треба вирішувати, прикладів, як це робити, багато, і не треба нічого вигадувати. Закон має запустити ринок, щоб за сміття як за ресурс почали змагатися переробники. Тоді він зникне з вулиць і звалищ. Це треба зробити якомога швидше", - резюмує автор.


Докладніше про те, як вирішити нагальні й перезрілі проблеми захисту навколишнього середовища, читайте у статті Єгора Фірсова "Зберегти навколишнє середовище. План дій" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



