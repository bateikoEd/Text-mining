За словами прем'єра, він доручив розробити критерії для безпечної роботи магазинів, кафе і перукарень.

Прем'єр-міністр Денис Шмигаль пообіцяв, що на наступному засіданні Кабінету міністрів буде розглядатися питання пом'якшення умов карантину, запровадженого через пандемію COVID-19.
"Карантин не буде тривати вічно. Україна вчасно в нього зайшла і вчасно вийде.... На наступному засіданні плануємо розглянути низку рішень щодо пом'якшення карантину", - йдеться в повідомленні глави уряду, опублікованому на його сторінці у Facebook ввечері в середу, 29 квітня.
За словами прем'єра, він доручив міністерствам і відомствам розробити критерії для безпечної роботи об'єктів, які поступово відкриватимуться.
"Адже ми повинні не просто відкрити магазини, перукарні та кафе, ми повинні створити умови, при яких перебування там людей не загрожуватиме новим спалахом хвороби", - пояснив Шмигаль.

Раніше він, а також головний санітарний лікар Віктор Ляшко заявляли про можливість прискореного виходу з карантину, якщо в Україні не буде зафіксовано пік захворюваності в першій половині травня.
28 квітня Кабмін дозволив роботу продовольчих ринків за умови дотримання заходів безпеки для нерозповсюдження коронавіруса. Того ж дня під будівлею уряду проходила акцій дрібних підприємців, які вимагали послабити карантин.


25 березня Кабінет міністрів оголосив режим надзвичайної ситуації на всій території України через пандемію COVID-19.
Карантинні заходи діють в Україні з 12 березня. 22 квітня їх продовжили до 11 травня.
Уряд запропонував план поступового виходу з карантину, що складається з п'яти етапів. За словами прем'єра Дениса Шмигаля, реалізація плану може стартувати вже 11 травня, якщо на початку місяця не буде зафіксовано пік захворюваності.
Кабмін неодноразово робив суворішими умови карантину, заборонивши роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця"  і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавіруса".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



