За словами головного санлікаря, карантин в Україні працює.

Без карантинного режиму, введеного в Україні 12 квітня, кількість хворих на коронавірус в Україні досягла б 180 тисяч. Про це заявив заступник міністра охорони здоров'я та головний санітарний лікар України Віктор Ляшко в ефірі програми "Сніданок з 1+1"
"Карантин в Україні працює. У нас є моделювання, яке ми проводили до введення карантинних заходів. Якби ми не вводили карантинних заходів, у нас би було зараз 180 тисяч хворих на коронавірусну хворобу... Як би хтось не критикував, як би хтось не вважав, що щось робиться не так, ми сьогодні маємо результат карантинних заходів", - сказав Ляшко.
Він зазначив, що раніше пік захворюваності прогнозувався на 14-17 квітня, але завдяки обмежувальним заходам "пік" захворюваності може розтягнутися в часі.
"Так, ми маємо зараз деяке зниження, але це зниження не має вводити в оману. Це тимчасове зниження. Ми виходимо на якесь плато, і наше головне завдання, щоб це плато не пішло стрімко вгору, тому всіх закликаємо дотримуватися карантинних заходів. Це все допоможе нам тримати рівень захворюваності на тому рівні, який ми зараз маємо, і це допоможе нам якісно та ефективно лікувати тих людей, які знаходяться в закладах охорони здоров'я", - повідомив санлікар.



Станом на вівторок, 21 квітня, число в Україні зареєстрували 6 125 випадків зараження коронавірусом, 415 з яких - за минулу добу. Нинішній карантин мав тривати до 24 квітня, однак міністр охорони здоров'я України Максим Степанов заявив, що МОЗ запропонує Кабміну на найближчому засіданні розглянути питання про продовження карантину в Україні до 12 травня. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



