До кінця тижня в Україні буде прохолодно і дощитиме

Державна служба України з надзвичайних ситуацій попередила про погіршення погодних умов в Україні 7 травня. Зокрема, на більшій території країни очікуються дощі з градом та пориви вітру 15-20 м/с, а в Карпатах можливий мокрий сніг.
"Увага! Погіршення погодних умов в Україні. За даними Укргідрометцентру, 7 травня в Карпатському регіоні значні опади у вигляді дощу та мокрого снігу, пориви вітру 15-20 м/с. Вдень у східних, більшості південних, Дніпропетровській та Полтавській областях грози, місцями град і шквали 15-20 м/с (I рівень небезпеки) ", - йдеться в повідомленні ДСНС.
Відзначається, що 7 травня вночі та вранці у західних, Житомирській, Київській, Чернігівській, вдень і у Вінницькій областях значні дощі, а в Карпатах сильний мокрий сніг. Упродовж доби у західних областях пориви вітру 15-20 м/с (I рівень небезпеки).


За даними Укргідрометцентру, до кінця тижня в Україні буде прохолодно і дощитиме.
Кілька днів тому в Києві також оголошували штормове попередження і повідомили про жовтий рівень небезпеки.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



