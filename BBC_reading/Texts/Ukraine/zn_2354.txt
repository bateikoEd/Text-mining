Остаточне рішення ще не прийнято.

Святкування Дня Києва, яке цього року випадає на 31 травня, можуть скасувати через загрозу поширення нового коронавіруса і карантинні обмеження, введені в нашій країні. Разом з тим, остаточне рішення буде прийнято після пом'якшення карантину, розповіли "Місто Київ" у Департаменті культури КМДА.
За словами директора відомства Діани Попової, 11 березня був проведений конкурс на кращий культурно-мистецький проєкт до Дня Києва, для реалізації якого передбачено надання фінансової підтримки від міста.
"За результатами конкурсу, художньою радою при Департаменті культури було визначено проєкт-переможець — Radio Day free open air. Але рішення про реалізацію проєкту буде прийнято після зняття всіх обмежень і згідно з рішеннями центральних органів виконавчої влади", — заявила Попова.
Підписуйтесь на наш Telegram-канал з новинами технологій та культури.


Кабінет міністрів України ухвалив рішення продовжити карантин до 22 травня. Разом з тим, з 11 травня будуть діяти окремі пом'якшення. Зокрема, відкриють парки, сквери, салони краси і літні майданчики окремих кафе.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



