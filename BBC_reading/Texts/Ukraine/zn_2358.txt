Вчені вже працюють над поліпшенням і корекцією тестів, створених в умовах швидкого поширення вірусу в світі.

Тести на коронавірус, що застосовувалися на початку пандемії, були недостатньо точними і давали 20% помилкових результатів, що відбивалося на українській статистиці, розповів в інтерв'ю "Цензор.НЕТ" епідеміолог Михайло Фаворов.
Епідеміолог вважає статистику щодо COVID-19 в Україні "дуже пристойною", попри те, що на початку епідемії проводилося дуже мало тестів.
"Тести – це людський винахід, і вони працюють у величезній масі при обстеженні тисяч людей. Хибнопозитивних і хибнонегативних показників тестів – 10%. Тобто, кожна десята людина, в якої тест позитивний, насправді не має вірусу. І кожна десята,в якої тест негативний, є носієм вірусу", - пояснив епідеміолог.
За його словами, тести розроблялися в умовах швидкого поширення вірусної інфекції у світі, і тільки зараз їх почали коригувати і покращувати.
"Тести були зроблені поспіхом, їх тільки зараз почали коригувати і покращувати. Адже раніше навіть не було сироваток, на яких ці тести можна було перевірити... Якість тесту дуже важлива. А ось в тестах на COVID, які були спочатку, якість дуже низька", - каже Фаворов.
Епідеміолог нагадав, що у пандемії є і комерційна складова.
"Самі лише ці тести чого варті. Словаки мільйони непридатних китайських тестів ледь не викинули в Дунай. Таке запропонував президент країни, коли виявилося, що тести не працюють. Іспанія мільйон тестів відправила назад у Китай. Ці тести коштували непогано, по 7 доларів за тест. Але відправили їх назад в Китай, тому що вони не працювали", - нагадав він.
Фаворов закликав українців заспокоїтися: "Головне – епідеміологія. Тести ефективні при масовому тестуванні. Тобто, вони потрібні для епідеміологічної поведінки".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



