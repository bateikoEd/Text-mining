У зоні відчуження продовжує горіти трав'яний настил.

Станом на суботу, квітня, пожежа у Зоні відчуження та безумовного (обов'язкового) відселення продовжується вже тиждень. Надзвичайники разом з працівниками лісової охорони гасять пожежу на території Корогодського, Котовського та Денисовецького лісництв, повідомляє пресслужба Державної служби України з надзвичайних ситуацій.
Як зазначають у ДСНС, радіаційний фон по м. Києву та Київській області у межах норми та не перевищує природних фонових значень (м. Київ – 0,013 мР/год, Київська область – в межах 0,011 мР/год. при допустимому фоні 0,05 мР/год).
У зоні відчуження рівні також не змінилися (м. Чорнобиль – 0,020 мР/год., на КДП Дитятки 0,01 мР/год. при контрольно допустимому рівні до 0,055 мР/год.).
До гасіння пожеж залучено наразі залучили 312 осіб та 83 одиниці техніки в тому числі 3 літаки та 3 вертольоти ДСНС. У п'ятницю, 10 квітня, надзвичайними зробили здійснено 96 скидів води, це майже 240 т води (літаки АН – 32 здійснили 8 скидів – 64 т води та вертольоти МІ – 8 здійснили 88 скидів).
Виконуючий обов'язки голови Державної екологічної інспекції України Єгор Фірсов у ефірі програми "Свобода слова" зазначив про те, що пожежа, яка почалась 4 квітня, перекинулась у Чорнобильську зону через підпал сухої трави місцевими мешканцями.
"Хочу акцентувати увагу на тому, чому ж сталася ця пожежа - займання трави через людину, яка її підпалила. Друзі, не робіть цього, і скажіть батькам, друзям, щоб також цього не робили. Клімат змінюється, і у нас була вкрай малосніжна зима, фактично не було опадів навесні і тому ми маємо суцільну засуху. І це дуже небезпечно", - зазначив Фірсов. 
За словами Єгора Фірсова, уряд має збільшити штрафи за самовільне випалювання рослинності. "Станом на зараз штраф становить смішні 175 гривень. Законопроект збільшує штрафи у десятки разів", - сказав він.

 

Раніше у Державному науково-технічному центру з ядерної та радіаційної безпеки України повідомили про те, що забруднене атмосферне повітря, обумовлене пожежами в зоні відчуження Чорнобильської АЕС, у п'ятницю потрапить до Києва. Проте прогнозована концентрація радіоактивного цезію-137 в Києві очікується нижче небезпечної для здоров'я і життя людини в сто і більше разів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



