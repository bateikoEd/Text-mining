Загальна кількість заражених досягла 12 331.

Станом на понеділок, 4 травня, число заражених коронавірусною інфекцією досягло 12 331, за останню добу вірус виявили ще у 418 пацієнтів. Всього з початку епідемії від ускладнень COVID-19 в Україні  померло 303 людей, ще 1 619 – одужали. Про це повідомив пресцентр Міністерства охорони здоров'я України.
Найбільше інфікованих коронавірусною інфекцією виявили у: Чернівецькій області (1887 випадків), Тернопільській (896 випадків), Івано-Франківській (984 випадки), Київській області (853 випадки) та у столиці (1535 випадків).
"Станом на ранок 4 травня 2020 року до Центру надійшло 546 повідомлень про підозру на COVID-19. Всього з початку 2020 року надійшло 32 270 повідомлень про підозру на COVID-19", - повідомили у МОЗ.



До 11 травня в Україні діє продовжений Кабінетом міністрів карантин. Уряд анонсував, що вже з 12 травня карантин буде поетапно зніматись, а МОЗ закликає громадян бути терплячими та дочекатись офіційного послаблення обмежень. Та попри заклики уряду, такі міста як Одеса, Дніпро та Черкаси вже послабили обмеження та дозволили містянам прогулюватись парками та відвідувати заклади громадського харчування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



