Під час навчань військові виявили російський танкер.

Флагман українського флоту "Гетьман Сагайдачний" вийшов у Чорне море, щоб виконати низку навчально-бойових завдань. Під час навчань крім військових розвідувальних кораблів в районі Галицинських газових родовищ, команда флагмана виявила російський танкер, повідомляє пресслужба ВМС ЗС України.
"Екіпажу належало виконати практичні стрільби з корабельної артилерійської установки АК-100 та знищення умовного противника із зенітної автоматичної артилерійської 30-міліметрової установки – АК-630, з якими особовий склад успішно впорався. Вперше за декілька років корабель провів стрільби з пускового ракетного комплексу ПК-16 задля забезпечення радіоелектронних перешкод, які створюють так званні "хмари" для виведення з курсу наведених на корабель ракет", - йдеться в повідомленні пресслужби.
Українські військові моряки вже не вперше зафіксували порушення морського права і присутність Чорноморського флоту РФ в окупованих і стратегічно важливих морських ділянках. Військові флагману спостерігали, як російський танкер, який рухався з окупованих морських районів, спустив російський триколор, щоб українські моряки його не зафіксували.



Раніше заступник начальника штабу ВМС України розповів для ZN.UA що Україна повертається до неактуальної поки ідеї побудови корвету, який може стати "якорем" для розвитку корабельної складової ВМС. Передача від США в Україну двох катерів типу "Айленд" і доведення до кінця планів постачання ще трьох таких кораблів в 2021 році, фактично, почали б еру існування ефективного "москітного флоту" у ВМС України, але виглядає так, ніби цей процес застопорився.
Детальніше про те, яка ситуація сьогодні і яке майбутнє чекає на Військово-морські сили України читайте у статті Андрія Риженка "Москітний флот": болісний укус для противника".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



