Підготовче засідання за позовом відбудеться 16 червня.

Окружний адміністративний суд Києва відкрив провадження за позовом до Національному агентства з питань запобігання корупції (НАЗК) щодо непроведення перевірки про можливе вчинення п'ятим президентом України, лідером партії "Європейська солідарність" Петром Порошенком корупційного правопорушення. Про це повідомляє пресслужба суду в середу, 22 квітня.
Наголошується, що суд залучив до участі у справі в якості третіх осіб без самостійних вимог на предмет спору на стороні відповідача приватне акціонерне товариство "Завод "Кузня на Рибальському".
"Позивач просить суд визнати незаконним та протиправним бездіяльність НАЗК через непроведення перевірки та розслідування інформації про вчинення корупційного правопорушення. У той же час, позивач просить зобов'язати НАзК перевірити відомості про вчинення Порошенком такого правопорушення, а також провести належне розслідування інформації та вжити заходів, спрямованих на притягнення винних осіб до відповідальності та надати позивачу детальну письмову інформацію про результати перевірки, розслідування та вжиті заходи", - йдеться в повідомленні на сайті ОАСК.


Раніше ОАСК відкрив провадження в адміністративній справі за позовом ексзаступника секретаря Ради національної безпеки і оборони Олега Гладковського до Національного агентства з питань запобігання корупції. Позивач просив суд визнати протиправними та скасувати рішення НАЗК про результати повної перевірки декларацій за 2015 (виправленої) та 2016 роки.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



