Гримчаку було замінено цілодобовий домашній арешт на нічний - із 22:00 до 6:00.

Вищий антикорупційний суд частково задовольнив клопотання прокурора щодо продовження запобіжного заходу ексзаступнику міністра з питань тимчасово окупованих територій та внутрішньо переміщених осіб Юрію Гримчаку. Про це повідомила Судова палата України.
Зазначається, що Гримчаку було замінено цілодобовий домашній арешт на нічний - із 22:00 до 6:00.

Крім того, підозрюваному також продовжено строк діі обов'язків на шістдесят днів - до 12 червня 2020 року включно.
"Колишній заступник МінТОТ зобов'язаний прибувати до детектива, прокурора або суду за кожним їхнім викликом та вимогою; утримуватися від спілкування із підозрюваним та свідками; здати на зберігання свій паспорт для виїзду за кордон; носити електронний засіб контролю", - йдеться в повідомленні.


Нагадаємо, Гримчаку і другому підозрюваного Ігореві Овдієнку інкримінують шахрайство в особливо великих розмірах (ч. 4 ст. 190) та підбурювання до замаху на дачу хабара посадовим особам (ч. 3 і 4 ст. 369 Кримінального кодексу). Якщо вину підозрюваних буде доведено в суді, їм загрожує до 12 років позбавлення волі.
Увечері 14 серпня НАБУ і СБУ повідомили про затримання Юрія Гримчака та його помічника за підозрою у вимаганні 1,1 млн доларів хабара. За даними слідства, затримані обіцяли за гроші вплинути на рішення інших високопосадовців. Разом із Гримчаком було затримано брата його дружини Ігора Овдієнка.
Згідно з офіційною заявою, заступника міністра та його "помічника" взяли на гарячому під час отримання першої частини хабара в розмірі 480 тисяч доларів. Обом інкримінують шахрайство в особливо великих розмірах.
Гримчака заарештували з правом внесення 6 млн гривень застави, згодом цю суму знизили до 2 млн гривень. У січні Гримчака випустили з СІЗО і відправили під цілодобовий домашній арешт. Поки заступник міністра перебував у СІЗО, його звільнили з займаної посади.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



