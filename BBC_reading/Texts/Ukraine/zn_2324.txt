По позиціях ЗСУ окупанти випустили три десятки мін.

Бойовики російсько-окупаційних військ вранці 3 травня вдарили по позиціях українських військових із заборонених Мінськими домовленостями мінометів, троє військовослужбовців дістали бойові травми, повідомили у штабі операції Об'єднаних сил.
По українських захисниках поблизу Оріхового на Луганщині, окупанти випустили 30 мінометних мін калібру 82 мм. Постраждалим військовослужбовцям надали першу медичну допомогу та оперативно евакуювали до лікарні.
Збройні сили України відповіли на обстріл з наявних вогневих засобів, втрати бойовиків уточнюються.
"Такі злочинні дії загарбників ще раз підтверджують те, що ворог цілеспрямовано порушує режим припинення вогню та не бажає дотримуватись існуючих мирних домовленостей", - наголосили у штабі.



Нагадаємо, минулої доби бойовики 23 рази атакували українські позиції, зокрема із забороненого важкого озброєння. Двоє військовослужбовців дістали поранення.
Упродовж червня-листопада 2019 року на сході України відбулося розведення військ на трьох ділянках лінії зіткнення в Донецькій і Луганській областях: поблизу Станиці Луганської, Золотого, Богданівки та Петрівського. Однак після відведення ЗСУ вогнева активність бойовиків лише зросла. 
Низка безперервних убивств українських військових на східному фронті набула безпрецедентно загрозливого характеру: втрати критичні й становлять майже півтора десятка воїнів щомісяця. Як Україні розвинути оборонний потенціал та ефективно протистояти російській агресії, читайте у матеріалі Валентина Бадрака "Оборонний потенціал країни: як його розвинути" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



