Віряни порушили домовлений режим проведення служби.

Національна поліція зафіксувала порушення карантинного режиму у Почаївській Свято-Успенській лаврі, що на Кременеччині. Згідно із попередніми домовленостями з духовенством лаври, прихожани мали перебувати на прилеглій території, а не в  храмі, повідомляє пресслужба Нацполіції.
Під час релігійної відправи духовенство відчинило двері монастиря і віряни, всупереч встановленим обмеженням, почали заходити всередину. У зв'язку з цим були посилені поліцейські заходи задля мінімізації можливого зараження людей.
 "Пасхальне богослужіння розпочалося о 23-й годині. В цей час поліцейські зафіксували скупчення людей у храмі, ще кілька десятків прихожан перебували на вулиці. Переважна більшість не дотримувалися дистанції. Великоднє богослужіння завершилося близько 4.30 - і прихожани  розійшлися.", - йдеться в повідомленні.
Зазначається, що більшість людей прийшли на святкову відправу з індивідуальними засобами захисту, а тим, хто їх не мав – правоохоронці роздавали заздалегідь підготовлені маски.
Наразі, у зв'язку з порушенням карантинних норм розглядається питання щодо внесення даного факту до Єдиного реєстру досудових розслідувань.

 

Всього під час проведення Великодніх богослужінь у ніч з 18 на 19 квітня поліція зафіксувала 19 випадків порушення карантинного режиму. Святкові богослужіння проводилися у 13 658 храмах в усіх регіонах України, які відвідали майже 130 тисяч громадян.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



