В країні знову працюють готелі та аеропорти.

Сербія оголосила про пом'якшення карантину у країні попри те, що пік пандемії коронавірусу у світі ще не минув. З вівторка відчиняються автомобільні та велосипедні майстерні, вулканізації, хімчистки, магазини з продажу будівельних матеріалів, швейні та взуттєві майстерні. Про це у суботу ввечері розповів президент країни Александр Вучич, пише "Українська правда".
Вже з 21 квітня, в повну силу  зможуть почати працювати будівельники. Також, на годину скоротять комендантську годину в робочі дні.
Літнім людям старшим за 65 років, дозволять щодня виходити з дому тричі на тиждень по одній годині. Наразі їм заборонено покидати будинки.
Якщо за тиждень після послаблення режиму ситуація залишатиметься стабільною, то вже з 27 квітня поновлять роботу інші магазини площею до 300 квадратних метрів, за винятком магазинів в торгових центрах.
З 4 травня знову почнуть працювати перукарні, салони краси та спортивні зали. Поступово, з 4 по 11 травня відкриватимуться готелі, курорти, торгові центри, міжміські перевезення, кафе та ресторани.


План боротьби з коронавірусом у Сербії Вучич розроблював разом з китайськими партнерами. Китай активно допомагає бідним країнам, тим самим поширюючи свій політичний вплив. Минулого місяця шість китайських медиків приземлилися в Белграді на урочисту зустріч президента Олександра Вучича і його уряду. Після привітання Вучич поцілував прапор Сербії.
Раніше президент США Дональд Трамп заявив про подібний проєкт відновлення економіки держави. За його словами, пік захворюваності новим коронавірусом у Штатах вже минув, тож він вирішив оголосити країну готовою повернутися до роботи вже 1 травня.
Країни "Великої сімки" висловили недовіру словам Трампа про те, що США готова продовжувати бізнесові стосунки, "як і раніше" та засудили за рішення припинити фінансувати ВООЗ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



