На засіданні відзначили успіхи України у гуманітарному розмінуванні в Донецькій і Луганській областях.

Представники України в Тристоронньої контактної групи озвучили позицію Києва щодо продовження розведення сил і засобів у зоні проведення операції Об'єднаних сил.
Україна наполягає, щоб нові ділянки розведення "відповідали запитам гуманітарного характеру і створювали острівці безпеки для місцевих мешканців – громадян України", повідомили в Офісі президента за підсумками відеоконференції ТКГ у середу, 22 квітня.
При цьому учасники ТКГ (представники України, ОБСЄ та Росії) погодилися з необхідністю активізації до відкриття нових контрольних пунктів в'їзду-виїзду на лінії розмежування.
Також на засіданні відзначили успіхи України у сфері гуманітарного розмінування в Донецькій і Луганській областях. Йдеться про об'єкти цивільної інфраструктури: школи, дитячі садки, лікарні, кладовища тощо.
Зазначимо, що на зустрічі в Мінську 17 січня українська сторона запропонувала разведенние в районі залізничного мосту в Станиці Луганській, поблизу Авдіївки, Новоселівки Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".


9 грудня у Парижі відбувся перший з 2016 року саміт у нормандському форматі.
Учасники зустрічі підтримали припинення вогню, обмін у форматі "всіх на всіх" до 31 грудня, допуск Червоного Хреста до всіх утримуваних осіб, розведення військ на трьох ділянках, розширення мандата СММ ОБСЄ та продовження розмінування.
Однак на останньому в 2019 році засіданні ТКГ сторони  не домовилися про дату чергового перемир'я. 
26 червня українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



