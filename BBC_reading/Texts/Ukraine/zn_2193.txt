За таких обсягів для тестування всього населення України буде потрібно приблизно 23 роки. Хоча Ляшко каже про потенційне розширення тестів до 80 тисяч на тиждень.

Головний санітарний лікар та заступник міністра охорони здоров'я України Віктор Ляшко під час засідання погоджувальної ради Верховної Ради в четвер повідомив про те, що в країні проводять 30 тисяч ПЛР-тестів на коронавірус на тиждень.
"Україна подає в офіційну статистику тільки ПЛР-тестування. Як і обіцялося ми вивели країну на 30 тисяч тестів на тиждень з потенційним розширенням до 80 тисяч. Чекаємо постачання до нових апаратів, які розширять мережу ще на близько 150 апаратів, що дозволить нам прискорити тестування", - сказав він, додавши, що незабаром запустять тестування ІФА-тестами на наявність антитіл в організмі. "Щоб ефективно переглянути, як реагувала система і чи вчасно вона виявляла випадки захворювання".
Він запевняє, що Україна може робити один мільйон таких тестів на добу, але на сьогодні немає прийнятої рекомендації ВООЗ, що ці тести можуть використовуватися як діагностичні.
"Тому ми їх будемо використовувати виключно для епіддосліджень",- сказав він.
Зазначимо, що за даними МОЗ станом на 30 квітня, в країні провели майже 112 тисяч тестувань.
Раніше повідомлялося, що діагностування коронавірусу SARS-CoV-2, викликає захворювання COVID-19, проводить мінімум 46 лабораторій, включаючи приватні. У ЦГЗ кажуть, що тестуванню підлягають особи з підозрою на коронавірус, які контактували з пацієнтом з підтвердженим COVID-19, пацієнти з пневмонією, медпрацівники (кожні 5 днів) та пацієнти, які одужали (для зняття діагнозу).
В Україні скоро почнуть тестування на коронавірус новою системою ІФА (Імуноферментний аналіз). Тести покажуть наявність антитіл до COVID-19.


Антитіла до коронавірусу є одним із головних показників зараження у людини, на реагуванні організму на вірус SARS-CoV-2 створювали перші тести.
Уряди деяких країн пропонують створити так звані "паспорти імунітету" для людей які набули антитіла до коронавірусної інфекції, щоб засвідчити їх безпеку до для навколишніх та дозволити вільно подорожувати.
Однак, ВООЗ попереджає, що такі документи лише несуть ризики - немає жодних доказів тому, що людина не може повторно захворіти на коронавірус, а антитіла не гарантують захист від зараження.
Тим паче, що вчені з Фуданьського університету в Китаї виявили, що не у всіх заражених виробляються антитіла до вірусу. Виявилося також, що рівень антитіл до коронавірусу збільшуються з віком. У тих, хто видужав, у групі від 60 до 85 років в крові антитіл було в три рази більше, ніж у пацієнтів у віці від 15 до 39 років.
Як зазначав головний санлікар Віктор Ляшко, коронавірус у нас циркулював й до того в Україні, тому у багатьох українців вже можуть бути вироблені антитіла, але вони не будуть захищати від коронавірусної хвороби.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



