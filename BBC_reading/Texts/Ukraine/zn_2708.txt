На сьогодні в Україні є 26 тисяч ліжок для прийому хворих.

Міністерство охорони здоров'я вже почало підготовку системи охорони здоров'я до приймання хворих другої та наступних хвиль пандемії коронавірусу, заявив головний санітарний лікар України Віктор Ляшко в ефірі програми "Свобода слова Савіка Шустера".
За його словами, на сьогодні в Україні є 26 тисяч ліжок для прийому хворих коронавірусом, з яких зайнято тільки 3 тисячі.
"Зараз порожні ліжка - це 26 тисяч і 2,5 тисяч апаратів ШВЛ. Зайняті - 3 тисячі ліжок та близько 60 осіб знаходиться на апаратах ШВЛ. Тобто у нас 10% зайнятості тих ліжок, які готові приймати хворих. Це перша хвиля. Далі друга і третя хвиля вже продумана для перепрофілізації", - розповів Ляшко.

Також Ляшко заявив, що стан плато поширення коронавірусу COVID-19 в Україні може затягнутися.
Про готовність української інфекційної медицини протистояти пандемії COVID-19, про штучну вентиляцію легенів та інші методи кисневої терапії пацієнтів, а також про те, що таке коронавірус SARS-CoV-2, і які він несе загрози здоров'ю людини, читайте в матеріалі Сергія Жукова "Російська рулетка коронавірусу" — інтерв'ю професора-анестезіолога Володимира Корсунова ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



