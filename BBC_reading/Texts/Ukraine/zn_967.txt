Ймовірно, мова йде про Олександрівську лікарню, де лікують хворих на коронавірус.

Головне управління Національної поліції у місті Києві заявило, що інформація про замінування лікарні не Печерську не підтвердилася. Під час перевірки будівлі та прилеглої території вибухонебезпечних речовин і предметів не виявили. Про це повідомила пресслужба Нацполіції.
Наголошується, що на момент обстеження закладу було евакуйовано понад 100 осіб, серед яких пацієнти і медперсонал.
"Відомості про подію внесені до Єдиного реєстру досудових розслідувань за ознаками злочину, передбаченого ч. 1 ст. 259 (завідомо неправдиве повідомлення про загрозу безпеці громадян) Кримінального кодексу України", - йдеться в повідомленні. При цьому наголошується, що санкція статті передбачає покарання у вигляді позбавлення волі від двох до шести років.
"Зусилля правоохоронців спрямовані на встановлення і затримання псевдомінера", - підсумували в поліції.


Раніше в поліцію надійшла інформацію про мінування Олександрівської лікарні, яка є опорною з прийому хворих на коронавірус COVID-19. Як повідомили в пресслужбі Нацполіції  Києва, дзвінок від невідомого на лінію поліції надійшов о 21:40. Чоловік повідомив, що в одному з корпусів лікарні закладено вибухівку. У корпусі, про замінування якого вказав невідомий, розташований кардіологічне відділення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



