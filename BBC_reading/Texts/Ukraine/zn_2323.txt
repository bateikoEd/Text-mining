Анатолій Бондаренко пом'якшив карантин у Черкасах, попри указ Кабміну.

Після сутички міського голови Черкас Анатолія Бондаренка із першим заступником Офісу президента Сергієм Трофімовим, на захист колеги висловилися мери Львова та Івано-Франківська. Андрій Садовий та Руслан Марцінків звернулись до влади із вимогою припинити переслідування Бондаренка.
Міський голова Львова зазначив у своєму дописі в Facebook, що уряд має надати місцевим органам самоврядування більше самостійності у боротьбі з COVID-19.
"Найменше, що я б хотів зараз отримати - це колапс у органах державної чи місцевої влади. Тому кожен крок має бути виваженим", - зазначив Андрій Садовий.

Мер Івано-Франківська Руслан Марцінків заявив, що карантинні обмеження мають бути однаковими для всіх. "Таке враження, що хочуть знищити місцеве самоврядування", - зазначив він.



Нагадаємо, у Черкасах мерія міста прийняла рішення послабити карантинні заходи для представників малого бізнесу з 1 травня. Пізніше міський голова Анатолій Бондаренко, розмістив на своїй сторінці в Facebook скріншот повідомлення, в якому перший заступник Офісу президента Сергій Трофімов нібито погрожує йому. В Офісі президента, в свою чергу, заперечили факт того, що перший заступник спілкувався з Бондаренком через СМС, і сказали, що, швидше за все, міський голова Черкас став жертвою невдалого пранку.
Правоохоронці розпочали кримінальне провадження через рішення виконкому Черкаської міськради послабити карантин 1 травня. Відомості вже внесли до ЄРДР за статтею 325 ККУ - порушення санітарних правил і норм щодо запобігання інфекційних хвороб і масових отруєнь.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



