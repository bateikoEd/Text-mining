Мер Дніпра заявив, що місто відзначатиме "за будь-яких обставин".

Міський голова Дніпра Борис Філатов анонсував проведення у місті он-лайн заходів до 75-ї річниці перемоги над нацизмом, щоб не допустити поширення коронавірусу у місті. Філатов запропонував містянам розповісти про історії своїх родичі, які були на війні та поділитись їх світлинами, які транслюватимуть на будівлю мерії.
Про таку ініціативу мер Дніпра зазначив своєму дописі в Facebook.
"У карантині ми чи ні, Дніпро за будь-яких обставин відзначатиме 75-річчя Великої Перемоги над нацистською Німеччиною та її сателітами. Навіть залишаючись удома, ми разом вшануємо пам‘ять полеглих за свободу бійців і подякуємо всім нашим героям - тодішнім і нинішнім", - написав Філатов, зазначивши, що повний розклад заходів і онлайн-трансляцій на 8 і 9 травня оголосить пізніше.



Раніше Борис Філатов зазначав, що  з 30 квітня у Дніпрі попри загальнодержавний карантин відновлюють роботу ресторани, хімчистки, кафе та інші підприємства. Тоді мер заявив, "що не заборонено, то дозволено" та видав дозвіл на прогулянку у парках.При цьому він попередив, що ті, "хто буде збиратися у великі компанії, розпивати спиртні напої і смажити шашлики, отримають жорсткі санкції".  
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



