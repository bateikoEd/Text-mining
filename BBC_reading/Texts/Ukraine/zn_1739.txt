Зміни не стосуються людей похилого віку, яким вже виповнилося 60 років.

Для людей, які погодяться на самоізоляцію з використанням додатку "Дій вдома", буде скасовано обов'язкову обсервацію.  Про це йдеться в постанові №291 від 22 квітня.
"Особи, що дали згоду на самоізоляцію з використанням електронного сервісу "Дій вдома" Єдиного державного веб-порталу електронних послуг до перетину державного кордону або перетину контрольних пунктів в'їзду на тимчасово окуповану територію та виїзду з неї, не підлягають обсервації (ізоляції)", - йдеться в повідомленні.
Ті ж люди, які двічі порушили умови самоізоляції, а також пенсіонери, яким виповнилося 60 років, обов'язково підлягають обсервації.


Нагадаємо, Кабінет міністрів продовжить карантин в Україні до 11 травня, повідомив прем'єр-міністр Денис Шмигаль.
Але і після пом'якшення обмежень, запроваджених через епідемію коронавірусу, українцям доведеться звикати "жити в нових умовах".
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
Продовження карантину міністри підтримали одноголосно.
За словами прем'єр-міністра, є дві умови початку виходу країни з карантину: перша - протягом 10 днів приріст нових хворих не повинен змінюватися і коливатися в районі 5%, друга - лікарні для COVID-19 повинні бути заповнені пацієнтами менше ніж на 50%. У разі, якщо ці умови будуть виконані до 11 травня, то з цього моменту можна буде говорити про відкриття парків і скверів, закладів торгівлі непродовольчими товарами та частини об'єктів побутових послуг.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



