Шевченко сподівається, що її підтримають медичні працівники по всій Україні.

Генеральне директорка обласної реабілітаційної лікарні у Дніпрі Інеса Шевченко у якості підтримки усіх лікарів України, яким не доплачують зарплатню після початку другого етапу медичної реформи, оголосила голодування. Про це повідомляє "Радіо Свобода".
"Через реформу, яка розпочалася з 1 квітня, лікарі країни не матимуть заробітної плати. Зараз, якщо лікарні виплатили аванс, то на заробітну платню, за дуже маленьким винятком, грошей немає. Для того, наприклад, щоб медики Дніпропетровської області до кінця року отримували зарплату, треба 1 мільярд 330 мільйонів державної субвенції, а нашому регіону виділили 300 мільйонів, тобто в 4,5 рази менше", – сказала Шевченко.
Як відомо, гендиректорка повідомила про свої плани голодувати напередодні – 17 квітня, у себе на сторінці в Facebook. Лікарка зазначила, що акція ця безстрокова, та висловила сподівання, що її підтримає медичних персонал по всій Україні.


Другий етап медичної реформи розпочався 1 квітня. Основний принцип - "гроші йдуть за пацієнтом" в закладах, які надають спеціалізовану медичну допомогу. За попереднім планом уряду, це повинно було слугувати зростанню заробітної платні медичних працівників.
Нагадаємо, на крайньому брифінгу очільник МОЗ Максим Степанов зазначив, що  питання підвищення заробітної плати на 300% лікарям, які напряму працюють з COVID-19, має розмежовуватись по часу.
Він додав, що президентом України вже підписано відповідний закон, передбачено близько 15, 8 млрд гривень саме на підвищення заробітної плати всім медичним працівникам, які працюють з COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



