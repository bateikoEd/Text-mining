Складання іспитів та сесії проведуть в передбачені терміни.

Заклади вищої освіти закінчать цей навчальний рік у передбачені терміни, однак складання іспитів та сесії проводимуть дистанційно, якщо не зміниться ситуація з епідемією коронавірусу в Україні. Про це розповіла виконувачка обов'язків міністра освіти та науки Любомира Мандзій в інтерв'ю "Радіо Свобода".
"Ми дали рекомендаційного листа закладам вищої освіти щодо організації закінчення навчального року. Виходячи з ситуації, закінчення навчального року буде відбуватися дистанційно. І заклади вищої освіти мають бути готові завершити навчальний рік", – заявила Мандзій.
За словами в.о. міністра, у ВНЗ були технічні можливості для організації проведення заліків, екзаменів та випускних іспитів дистанційно.
"Ми рекомендували підійти організовано до закінчення навчального року і закінчити його в терміни, які були передбачені, організувати дистанційно складання іспитів, і сесії. Якщо буде змінена епідеміологічна ситуація і будуть зняті обмеження щодо можливості відвідин закладів вищої освіти, то, безперечно, заклади вищої освіти зможуть організувати сесію в аудиторіях", – розказала Любомира Мандзій.


Міносвіти видало також лист-рекомендацію для проведення дистанційного навчання у школах.У ньому зазначається, що наступний навчальний рік в Україні розпочнеться для школярів з масової перевірки знань. У цьому ж році МОН розпорядилось, щоб оформлення табелів та атестатів шкільні заклади закінчили до 15 червня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



