Один громадянин, що прибув із Копенгагена, відправився на обсервацію за визначеною адресою.

За останні 24 години до України повернулися п'ять евакуаційних рейсів - з Копенгагена, Аліканте, Мілана та два авіарейси з Мадрида. Загалом додому з-за кордону повернулися майже 800 українців. Про це повідомляє пресслужба Державної прикордонної служби.
Відомо, що одразу після прибуття прикордонники провели температурний скринінг усіх, хто прилетів в Україну. Підвищеної температури не виявили ні в кого з пасажирів. Також при проходженні паспортного контролю працівники Держприкордонслужби перевіряли наявність встановленого додатку "Дій вдома", з допомогою якого українці повинні будуть перебувати на самоізоляції.
Один громадянин, що прибув із Копенгагена, відправився на обсервацію за визначеною адресою.
"Учора пасажиропотік через український кордон, в порівнянні попередньої доби, був дещо збільшеним, кордон нашої країни на в'їзд та на виїзд перетнуло майже 14 тисяч осіб. Серед тих, хто перетинав кордон, порушників правил карантину та самоізоляції не виявлено, як і тих, хто мав підвищену температуру чи інші ознаки ГРВІ", - додали у пресслужбі.
 

Напередодні уряд продовжив карантин по всій Україні до 22 травня. Однак, з 11 травня деякі карантинні обмеження почнуть пом'якшувати. Зокрема, послаблення стосується роботи парків, скверів та зон відпочинку. З дотриманням протиепідемічних вимог почнуть працювати салони краси та деякі магазини. 
Також уряд дозволив працювати літнім майданчикам просто неба закладів громадського харчування, які зареєстровані як оператори потужності. Окрім того стане дозволеною оптова та роздрібна торгівля непродовольчими товарами. Розпочнуть роботу нотаріуси, стоматологи та сервіси побутової техніки. 
Водночас голова МОЗ Максим Степанов вважає, що послаблення в такому вигляді є досить ризикованими. Однак за його словами, Міністерство охорони здоров'я має розробити план адаптивного карантину. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



