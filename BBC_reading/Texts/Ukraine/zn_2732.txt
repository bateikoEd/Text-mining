У нашій країні свято відзначають кожну другу неділю травня.

У неділю, 10 травня, в Україні відзначатимуть День матері – свято відзначають щорічно у другу неділю травня. У цей день прийнято поздоровляти матерів, дарувати їм подарунки і виражати свою любов.
У США вперше святкувати День матері запропонувала у 1872 році активістка Джулія Ворд, але її ініціативу не підтримали. У 1908 році американка Анна Джервіс з Філадельфії запропонувала вшановувати матерів на честь своєї матері, яка передчасно померла. У 1910 році День матері вперше визнали офіційним святом в штаті Вірджинія, а в 1914 році, президент США Вудро Вільсон оголосив другу неділю травня святом, присвяченим всім матерям.
У Швеції, Норвегії, Німеччини і Чехословаччини День матері почали відзначати після Першої світової війни. А у Великій Британії довгий час існувала "материнська неділя" - четверта неділя Великого посту.
Вперше свято в нашій країні відзначили у 1929 році у Львові. Після традиція святкування поширилася по Тернопільській області та в Східній Галичині. Разом з тим, в радянський період святкування заборонили.
Офіційно День матері в Україні відзначають після підписання президентом відповідного указу від 10 травня 1999 року.
У різних країнах святкування відбувається по-різному. Наприклад, у США і багатьох країнах Європи прийнято приколювати до одягу квітку гвоздики. Кольорова гвоздика означає, що мама у людини жива, а біла – що вона вже померла.
У США також прийнято влаштовувати мамам святковий сніданок. Існує традиція дарування материнського персня – каміння на ньому повинно бути стільки, скільки у жінки дітей.


В Австралії у цей день вітають не тільки матерів, а й усіх жінок, які мають відношення до виховання дітей.
У Німеччині в цей день діти дарують мамам 12 троянд, причому, вони повинні бути кольоровими. Білі троянди вважаються кольором успіння, один такий квітка несуть на могилу покійної матері.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



