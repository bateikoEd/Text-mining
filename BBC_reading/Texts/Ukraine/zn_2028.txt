Всі зараження у медиків буди безсимптомні.

Майже тисячу працівників обласної лікарні інтенсивного лікування в Маріуполі, де раніше виявили зараження у 19 медиків, протестують на інфікування COVID-19. Про це заявив заступник начальника управління організації та розвитку медичної допомоги населенню Донецької ОДА Олександр Педенко на пресбрифінгу в Краматорську.
"У неділю працював лабораторний центр, і сьогодні виявлено коло осіб, які контактували з тими, хто захворів на COVID-19 і безпосередньо перебували в лікарні. Усі медичні працівники, які були на змінах, у них у всіх відбираються ПЛР-тести. Ці тести будуть направлені до лабораторії та оперативно перевірені - щоб розуміти, чи є ще у когось захворювання", - розказав  Педенко.
За його словами, у всіх 19-ти заражених медиків не було симптомів захворювання. За штатним розкладом у лікарні близько тисячі співробітників, тож тепер їх усіх перевірятимуть на зараження.



Минулої доби у Маріуполі зафіксували 22 нових випадків зараження, 19 з яких підтвердили у медиків місцевої лікарні. До медичного закладу поступив пацієнт із COVID-19, хоча й лікарня не призначалась для прийому заражених коронавірусом.
За словами міністра охорони здоров'я Максима Степанова, станом на понеділок, 27 квітня, в Україні зараження коронавірусом виявили вже у 1 749 медиків. МОЗ почало перевірку закупівель товарів медичного призначення для захисту медичних працівників. Минулого тижня міністерство розіслало відповідні запити до ОДА.
ZN.UA публікували головні тези з брифінгу Степанова про тестування, порядок в'їзду та обсервацію в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



