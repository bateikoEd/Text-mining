Втрат серед українських бійців не зафіксовано. 

Минулої доби бойовики в Донбасі один раз порушили режим припинення вогню, обстрілявши позиції українських військових поблизу селища Піски з автоматичних станкових гранатометів. Про це повідомили у штабі ООС у п'ятницю, 17 квітня. 
"Втрат серед наших захисників внаслідок ворожого обстрілу не було", - повідомили військовослужбовці.
За даними розвідки, 16 квітня українські підрозділи поранили одного російського найманця.
"17 квітня збройні формування Російської Федерації вогневої активності не проявляли. За поточну добу втрат серед українських захисників немає... Ситуація в районі проведення операції Об'єднаних сил залишається контрольованою", - резюмували військові. 



Напередодні Європейська комісії оголосила про виділення 13 млн євро гуманітарної допомоги для постраждалих від бойових дій в Донбасі.
Крім того, ООН затвердила новий план допомоги Донбасу на 2020 рік в розмірі 158 млн доларів.
У жовтні минулого року президент Володимир Зеленський заявив про старт роботи Фонду міжнародної партнерської підтримки для відновлення та реінтеграції постраждалих від війни в Донбасі. За його словами, у запуску Фонду бере участь Світовий банк. В Офісі президента оцінили витрати на відновлення територій Донбасу у 372 млн євро.
Детальніше про питання залучення коштів на відбудову Донбасу читайте в матеріалі Валентини Самар "RE:think. Дуже хотілося б, але...".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



