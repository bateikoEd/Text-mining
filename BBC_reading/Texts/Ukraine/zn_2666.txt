Існує ймовірність відновлення роботи дитячих садочків.

Влада може внести певні корективи у план виходу України з карантинних обмежень. Станеться це вже 22 травня, коли можна буде оцінити епідемічну ситуацію після першої фази пом'якшення. Про це заявив головний санітарний лікар Віктор Ляшко, пише LB.ua.
"Ми починаємо з 1-го етапу, але план з п'яти етапів також залишається. Ми будемо його переглядати, тому що ми ведемо переговори з бізнесом і намагаємося знайти баланс", - сказав він.
Відомо, що МОЗ зараз веде переговори також з МОН, які стосуються відновлення роботи дитячих садочків та шкіл.
"Будемо спостерігати за епідемічною ситуацією і приймати рішення: або ми їх відкриваємо, або говоримо, в який етап вони потрапляють ", - зазначив він.
Санлікар повідомив, що існує ймовірність, що дитсадочки відкриють або в деяких окремих районах, або лише для представників деяких професій, наприклад, медиків, оскільки багато з них зараз не має на кого залишити своїх дітей. Остаточне рішення буде прийнято 22 травня.
"Ми розглядаємо можливість впровадження адаптивного карантину на другому етапі - тобто, зняття обмежень не по всій країні, а в деяких областях, в залежності від показників захворюваності", - пояснив він.
 

Нагадаємо, Кабмін продовжив карантин до 22 травня. Щоправда після 11 травня карантинні обмеження послаблять по всій Україні, окрім Чернівецької області, де зареєстровано найбільше число хворих на коронавірус. 
Зокрема, уряд дозволив відвідувати парки, сквери та зони відпочинку. З 12 травня зможуть працювати об'єкти індустрії краси та деякі магазини, розташованим в окремих приміщеннях. 
Також планують відкрити літні майданчики кафе і ресторанів, розташованих під відкритим небом, в установах зареєстрованих як оператори потужності. Відновиться оптова та роздрібна торгівля, почнуть працювати стоматологи, нотаріуси і сервіси побутової техніки. Також планують дозволити проведення командних тренувань спортсменів. 
Станом на 8 травня в Україні число хворих збільшилася до 14 195 осіб. За останню добу лабораторно підтвердили 504 випадки захворювання COVID. Загалом в Україні від коронавірусу 361 людина померла, 2706 пацієнтів одужали. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



