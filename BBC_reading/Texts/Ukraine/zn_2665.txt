Вартість розміщення буде стартувати від двох тисяч гривень за добу.

В українських слідчих ізоляторах з'явилися платні камери з поліпшеними умовами. Такі камери вже доступні в Київському СІЗО – там є одна двомісна, одна тримісна і два чотиримісних камери, повідомив міністр юстиції Денис Малюська.
Вартість розміщення буде залежати від терміну, на який здійснюється оплата: так, доба перебування в камері з поліпшеними умовами будуть коштувати дві тисячі гривень, тиждень – вісім тисяч, а за місяць доведеться заплатити 12 тисяч гривень.
Наступного тижня з'явиться можливість оплатити камеру онлайн за допомогою послуги "Онлайн будинок юстиції". Отримані гроші будуть спрямовані на підтримку відповідних умов утримання в безкоштовних камерах, а також на покриття собівартості камер з поліпшеними умовами.
За словами міністра юстиції, запровадження таких камер дві мети: викорінення корупції і додаткове фінансування для слідчих ізоляторів.


Раніше повідомлялося про те, що анонсовані приватні СІЗО запрацюють в Україні з наступного року, а ось приватних в'язниць не буде. У Мін'юсті також повідомляли, що слідчі ізолятори в Україні заповнені на 95% і майже всі не відповідають нормам, які є в Європі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



