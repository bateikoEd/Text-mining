В окремих питаннях зайнятість має бути поєднана із соціальною політикою, вважає міністерка.

Міністерка соціальної політики Марина Лазебна розповіла, чи повертатиме собі відомство функціонал у сфері зайнятості, оплати і охорони праці, переділений за попереднього міністра.
"Зайнятість є економічною категорією, це – факт. Створити робочі місця можна лише за умови створення певних стимулів в економіці та сприятливого інвестиційного клімату. Але є й інший бік", - наголосила вона в інтерв'ю ZN.UA.
За словами міністерки, коли в Україні закінчиться запроваджений через COVID-19 карантин, люди, привчені працювати, на ринок праці виходитимуть максимально самі. Завдання ж центрів зайнятості – допомогти тим українцям, кому це зробити найважче.
"В нас є 8 категорій, які ми називаємо неконкурентними на ринку праці. Серед них – ті, хто у нас в програмах допомоги одиноким мамам, багатодітні батьки, особи з інвалідністю, малозабезпечені, молодь", - пояснила Лазебна.
Вона вважає, що з точки зору виходу на ринок праці цих категорій українців, зайнятість має бути поєднана із соціальною політикою.
"Тут функція Держслужби зайнятості – більше соціальна. Оскільки ми краще, ніж економічний блок уряду, розуміємо менталітет цих людей, чого вони потребують, яких послуг, що це за сім'ї", - зазначила очільниця Мінсоцу.
Лазебна запропонувала повернутися до цього питання після того, як завершиться карантин, і коли це можливо буде зробити.


Про те, якою голова Мінсоцу бачить політику держави в сфері занятості та захисту прав дитини, читайте у другій частині інтерв'ю Марини Лазебної, з якою для ZN.UA поспілкувалася Алла Котляр.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



