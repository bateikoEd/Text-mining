У зоні ООС поранили українського військовослужбовця.

Бойовики російсько-окупаційних формувань продовжують обстріли позицій Об'єднаних сил у Луганській і Донецькій областях, ігноруючи режим припинення вогню. У п'ятницю, 10 квітня, противник 10 разів порушив режим припинення вогню, витративши понад 50 мінометних мін. Бійці Збройних сил України відповідали на ворожі обстріли вогнем із штатної зброї. У ході бойових дій один український військовослужбовець отримав важке поранення, втрати противника уточнюються, повідомляє пресцентр штабу ООС.
У зонах відповідальності оперативно-тактичних угруповань "Північ" і "Схыд" було зафіксовано шість і чотири збройних провокації відповідно.
Українські опорні пункти на підступах до Новозванівки на Луганщині окупанти накрили вогнем з важких мінометів, витративши 13 мін калібру 120 міліметрів.
По Новотошківському і двічі по Новоолександрівці бойовики били з мінометів, випустивши вісім і 15 мін калібру 82 міліметри відповідно.
По околицях Оріхового противник також вів мінометний вогонь: по позиціях ЗСУ було випущено вісім 120-мм і десять 82-мм мін.
Кримське на Луганщині та Красногорівку, Опитне й околиці Авдіївки на Донеччині бойовики протягом дня обстрілювали з гранатометів, великокаліберних кулеметів і стрілецької зброї.
Під час обстрілу позицій ЗСУ в Донецькій області український боєць отримав кульове поранення. Медики оцінюють стан військовослужбовця як важкий.
"Застосовуючи чергові вогневі засоби, українські захисники жорстко придушили вогневу активність окупантів... Втрати противника уточнюються", - відзначили в штабі.



26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



