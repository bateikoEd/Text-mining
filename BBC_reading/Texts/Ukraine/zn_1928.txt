Бойових втрат серед українських військовослужбовців немає.

Бойовики російсько-окупаційних формувань у неділю, 26 квітня, сім разів порушили режим припинення вогню в зоні проведення операції Об'єднаних сил. Противник задіяв міномети, зенітні установки, а також бронетехніку і піхотну зброю. Бійці ЗСУ відповідали на ворожі втрати вогнем зі штатного озброєння. Бойових втрат серед українських військовослужбовців немає, втрати противника уточнюються, повідомляє пресцентр штабу ООС.
По позиціях Збройних сил України в районі Широкиного на Донеччині окупанти били з зенітної установки ЗУ-23-2.
Проти захисників Лебединського противник задіяв автоматичні станкові гранатомети (АГС), великокаліберні кулемети, а також бойову машину піхоти БМП-2.
Опорні пункти на підступах до Богданівки бойовики накрили вогнем з мінометів калібру 82 міліметри.
Новотроїцьке окупанти обстрілювали зі станкових протитанкових гранатометів (СПГ), а великокаліберних кулеметів, а Старогнатівку – з АГС.
Новотошківське на Луганщині теж опинилося під ворожим мінометним вогнем: бойовики випустили по українських позиціях дев'ять 82-мм мінометних мін.
По Хутору Вільному противник відкривав вогонь з гранатометів, зенітного озброєння, великокаліберних кулеметів і стрілецької зброї.
"Під час обстрілів противника наші захисники проявили мужність і витримку. Об'єднані сили рішуче відповіли на всі вогневі провокації окупантів, змусивши їх повернутися до дотримання режиму тиші... Наші підрозділи повністю дотримуються мирних зобов'язань. Разом з тим, при необхідності, вжтивають рішучі заходи щодо збереження життя і здоров'я військовослужбовців збройних сил", - запевнили в штабі.



26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців. Усього в березні зоні ООС загинули 12 українських бійців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



