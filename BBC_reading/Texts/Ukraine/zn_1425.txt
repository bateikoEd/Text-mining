З заяви президента випливає, що карантин 24 квітня не скасують, а, в кращому випадку, пом'якшать.

Президент Володимир Зеленський допустив, що умови карантину в травні буде дещо пом'якшено, якщо не спостерігатиметься високого приросту кількості хворих на COVID-19.
"Частково людей треба буде відпускати на роботу. Частково ті галузі, які для нас важливі, будуть відкриватися. Частково може бути пом'якшення у травні щодо руху транспорту. Такі речі будуть, якщо не буде великої хвилі (захворюваності – Ред.)", - заявив Зеленський в ефірі телеканалу "Україна" увечері в п'ятницю, 17 квітня.
За словами глави держави, він і уряд "вийдуть на комунікацію з суспільством" і повідомлять про прийняті рішеннях 24 квітня – в день, до якого було запроваджено карантин.
Таким чином, з заяви президента випливає, що карантин у зазначений день не скасують, а, в кращому випадку, послаблять його умови.
Також Зеленський висловив побоювання, що масові скупчення людей на Великдень можуть спровокувати нову хвилю заражень коронавірусом, а кількість хворих обчислюватиметься сотнями тисяч і мільйонами людей.
"Якщо буде велике скупчення, хвиля може з'явитися саме після Великодня, ми можемо мати страшну статистику - від 2% до 10% хворих від усього українського населення", - застеріг глава держави.
Президент констатував, що якщо лікарні не справлятимуться з напливом хворих, то лікарям доведеться робити нелегкий вибір "кому жити, а кому - померти".



25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. 
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



