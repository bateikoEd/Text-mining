У столичній мерії запевняють, що лікарні "другої черги" забезпечені ліками, технікою і персоналом.

У Київській міській державній адміністрації розповіли про готовність столичних лікарень для прийому можливої другої хвилі хворих на COVID-19, повідомляє офіційний сайт КМДА.
За словами першого заступника голови Київської міської державної адміністрації Миколи Поворозника, київські лікарні повністю забезпечені всім необхідним і готові прийняти нову хвилю заражених.
"Керівники закладів вже відпрацювали логістику прийому хворих і готові їх приймати. Зараз всі установи мають кадровий та матеріально-технічний потенціал для прийому хворих на  коронавірус. Інфекційні відділення медичних установ укомплектовані необхідною медичною технікою та частково забезпечені лікарськими препаратами", — розповів Поворозник.
Також заступник голови КМДА уточнив, що лікарні отримали достатньо коштів для кисневої терапії і забезпечені запасами дезінфекторів для санітарної обробки приміщень. Зазначив Поворозник і допомогу соціально відповідального бізнесу, а також підкреслив значення впевненості лікарів у подоланні викликів епідемії.
Поворозник зазнчаив, що пріорітетно забезпечуються всім необхідним лікарні "першої хвилі", однак запевнив, що коли буде задіяна "друга хвиля", адміністрація забезпечить оперативний перерозподіл необхідних ресурсів.  
 


Проблема нестачі місць для розміщення хворих відноситься до багатьох регіонах. У Харкові для розміщення заражених можуть виділити стадіон "Металіст". У Києві виділення місць для обсервації буде узгоджуватися між центральною та міською владою. Перший пацієнт з коронавірусом помер в Києві 2 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



