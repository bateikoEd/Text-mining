Цього року відвідати службу в церкві у зв'язку з карантином не можна.

Вже в неділю, 19 квітня, християни східного обряду відзначатимуть одне з головних свят у році, свято Христового Воскресіння чи Великдень. Традиційно в цей день віруючі відвідують службу в церкви і святять паски. Цього року, у зв'язку з карантинними заходами, введеними в Україні, цього зробити не можна, але церкви все одно проводять служби і транслюють їх онлайн або на телеканалах.
Так, по телевізору великодні богослужіння можна буде подивитися на провідних телеканалах нашої країни.
В ніч з 18 на 19 квітня (23:00 – 03:00)
Богослужіння Православної церкви України транслюватимуть телеканали "1+1" та "UA: Перший"
Богослужіння Української православної церкви Московського патріархату – канали "Україна" та "Інтер".
19 квітня (07:30 – 11:00)
Богослужіння Української греко-католицької церкви транслюватимуть канали ICTV та "UA: Перший".
Для тих, хто хоче подивитися службу за допомогою мережі інтернет, трансляції ведуться в соціальній мережі Facebook і на YouTube.
Богослужіння транслюють на сторінці Facebook Свято-Михайлівського золотоверхого чоловічого монастиря. На 18 квітня на 23:00 запланована Пасхальна Полуношниця, на 19 квітня на 00:00 – Пасхальна Утреня, на 01:00 – Часи та Літургія святителя Іоана Златоуста, на 17:00 – Пасхальна Вечірня.
Богослужіння ПЦУ транслюються також на каналі на YouTube.
Транслюються богослужіння і на YouTube-каналі Києво-Печерської Лаври та на сторінці Facebook Української православної церкви Московського патріархату (УПЦ МП).
Українська греко-католицька церква транслює служби на YouTube-каналі "Живе телебачення" на своїй сторінці на Facebook.


Нагадаємо, президент України закликав голів всіх українських церков сприяти підтриманню карантину під час великодніх свят, забезпечивши всеукраїнський проєкт "Великдень вдома".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



