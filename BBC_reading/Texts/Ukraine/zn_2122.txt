Медики виявили осіб, які контактували зі священиком, і взяли у них аналізи

У селі Потуторів Шумського району Тернопільської області помер заражений коронавірусом священик, який проводив на приватній території таємні богослужіння в присутності парафіян.
Як повідомив голова Шумської райдержадміністрації Віталій Кудлак в своєму відеозверненні, всього в районі захворіло 69 осіб, з них три випадки – летальні.
"Окремо хочу зупинитися на одному з них – це чоловік 55 років, житель села Потуторів... Він був священиком однієї з конфесій і, незважаючи на заборони, на карантин, попри те, що ми неодноразово проводили бесіди з нашим духовенством, він таємно проводив служби з присутністю парафіян у приватному будинку", – розповів Кудлак.
За його словами, медики виявили осіб, які контактували зі священиком, і взяли у них аналізи. Зразки відправили в лабораторію в Тернопіль.



Раніше в місті Заліщики Тернопільської області помер священик, у якого першим в регіоні лабораторно підтвердили коронавірус COVID-19.
Зазначимо, що Аналіз динаміки летальних випадків показав, що з початку епідемії COVID-19 в Україні від коронавіруса чоловіки вмирали частіше, ніж жінки. За віковим показником – особи старше 50 років (85% всіх летальних випадків).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



