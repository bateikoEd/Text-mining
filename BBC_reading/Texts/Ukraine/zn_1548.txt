Унаслідок обстрілів загинув військовослужбовець, ще троє отримали поранення, один зазнав бойового ураження.

Упродовж минулої доби, 20 квітня, бойовики в Донбасі 13 разів обстріляли позиції Об'єднаних сил, вкотре знехтувавши Мінськими домовленостями. Окупанти відкривали вогонь із мінометів калібру 120 мм, а також з гранатометів різних систем, великокаліберних кулеметів, снайперської та стрілецької зброї.
Унаслідок ворожих обстрілів загинув український військовослужбовець, ще троє отримали поранення, один зазнав бойового ураження.
"У районі відповідальності оперативно-тактичного угруповання "Схід" ворог дев'ять разів відкривав вогонь по підрозділах Об'єднаних сил", - повідомили у штабі. 
Зазначається, що обстрілів зазнали околиці Авдіївки, Тарамчука, Оленівки, Опитного, Пісків, Гнутового, Кам'янки та Мар'їнки.
"Підрозділи Об'єднаних сил невідкладно реагували на ворожі збройні провокації та прицільним вогнем по позиціях противника змушували його відмовитись від продовження обстрілів", - відзвітували у штабі. 
Крім того, у районі відповідальності оперативно-тактичного угруповання "Північ" окупанти обстріляли українські підрозділи біля Шум, Новоолександрівки, Кримського.
"За попередніми даними розвідки, 20 квітня українські військовослужбовці знищили одного окупанта та щонайменше трьох поранили", - йдеться в повідомленні штабу. 
Зазначається, що від початку поточної доби російські окупаційні війська активності не проявляли. За поточну добу втрат серед українських захисників немає.



Нагадаємо, у березні бойовики РФ розстріляли з ПТРК чотири вантажівки ЗСУ, убивши чотирьох і поранивши 18 українських військовослужбовців. Усього в березні зоні ООС загинули 12 українських бійців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



