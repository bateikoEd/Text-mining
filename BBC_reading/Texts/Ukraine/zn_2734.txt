Попри карантин парк відвідали десятки людей.

Після проведення урочистих заходів до Дня перемоги у київському Парку Вічної слави, який посилено патрулює столична поліція, та покладання квітів до меморіалу, територію парку почали негайно дезінфікувати, пише hromadske.
Зокрема, у парку відбулася хода та покладання квітів до меморіалу, організаторами якої стали ГО "Громадська солідарність" та Київська міська організація ветеранів.
Люди у захисних костюмах почали дезінфекцію прямо під час заходів. Пресслужба ДСНС повідомила, що 9 травня на Алеї Героїв Крут та на території парку Вічної Слави заходи з дезінфекції будуть проводити щогодинно, щоб не допустити розповсюдження коронавірусної інфекції.
У Києві, попри карантин, влаштували акцію до Дня перемоги над нацизмом, покладали квіти до меморіалу у Парку Слави. А потім прийшли люди у захисних костюмах та продезінфікували територію pic.twitter.com/QFXubdcZp0
Як повідомляє видання "Укрінформ" з посиланням на слова прессекретаря Печерського райуправління поліції Києва Оксани Тищенко, сутичок під час акцій у суботу біля Парку Слави не було.


Нагадаємо, що з 2015 року 9 травня в Україні святкують День перемоги над нацизмом у Другій світовій війні, а не "День перемоги у Великій вітчизняній війні 1941-1945 років".
Кабмін вирішив, що в цьому році в Україні не буде масових заходів, присвячених до Дня пам'яті та примирення, а також до 75-ї річниці перемоги над нацизмом у Другій світовій війні 1939-1945 років.
Раніше опитування серед українців показав, що більше третини опитаних вважають, що в травні потрібно відзначати дві дати, пов'язані з Другою світовою війною – День пам'яті та примирення 8 травня та День перемоги 9 травня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



