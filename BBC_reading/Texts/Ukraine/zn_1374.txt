На вулиці виїхала поливально-мийна техніка "Київавтодору".

Наявність в повітрі запаху продуктів горіння на території Києва та області не несе хімічної та радіологічної загрози, повідомила прес-служба Держслужби з НС.
"Радіаційний фон по Києву і Київській області в межах норми і не перевищує природних фонових значень (Київ — 0,012 мР/год, Київська область — в межах 0,011 мР/год при допустимій 0,05 мР/год, Чорнобиль — 0,023 мР/год, на КДП Дитятки 0,02 мР/год. при контрольно допустимому рівні в 0,055 мР/год)", — йдеться в повідомленні.
Протягом дня 16 квітня на території Київської області зафіксовані випадки загоряння трав'яного настилу та лісової підстилки у Вишгородському, Іванківському районах та на території Ірпінської зони.
Також спостерігалися випадки спалювання сухої трави та сміття на території приватних домогосподарств в Києві і області.
Крім того, у Житомирській області триває гасіння декількох вогнищ загоряння трав'яного настилу.
Разом з тим в ДСНС повідомляють, що вдень вітер змінив напрям на північно-західний, в результаті чого утворилися сприятливі умови для поширення продуктів горіння в повітрі.
Мер Києва Віталій Кличко повідомив на своїй сторінці в Facebook, що через забруднення повітря на вулиці столиці виїхала поливально-мийна техніка "Київавтодору". Він запевнив: у найближчі дні спеціальних авто на вулицях столиці стане більше.
"Зараз вже виїхали спецавто "Київавтодору" для миття столичних вулиць. У зв'язку із задимленістю в місті, пов'язаної з пожежами в зоні відчуження, вночі і найближчими днями будуть збільшені маршрути та кількість поливально-мийної техніки на вулицях столиці", — написав Кличко.


А у КМДА склали рекомендації для киян.


Нагадаємо, що 16 квітня в зоні відчуження і безумовного (обов'язкового) відселення силами і засобами ДСНС тривають роботи з гасіння пожеж. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



