При цьому задимленість повітря в зазначених областях також не спостерігається.

У Київській і Житомирській областях, а також у столиці України станом на 20 квітня покращилася якість повітря, повідомляють в Укргідрометцентрі. Концентрація пилу і залишків горіння у повітрі близька до норми.
"Станом на 20 квітня завдяки зусиллям наших пожежників і деяким змінам синоптичної ситуації – зміни напрямку вітру і короткочасних дощів – якість атмосферного повітря в Київській, Житомирській областях, де спостерігалися найбільші осередки пожежі, а також у Києві значно покращилася", - повідомив заступник директора Укргідрометцентру Анатолій Прокопенко.
Він додав, що в понеділок у зазначених областях задимленість повітря уже не спостерігається. За словами Прокопенка, якість повітря у Києві близька до звичайного для цього періоду весни.
"Завислі речовини – пил і залишки горіння – близькі або трохи вище гранично допустимих концентрацій. Вміст у повітрі діоксиду сірки, діоксиду азоту, оксиду вуглецю та формальдегіду близькі до гранично допустимої концентрації і навіть нижче",- повідомив Прокопенко.
За його словами, у найближчі п'ять діб в Україні опадів не передбачається. Проте 20 квітня в південних і східних, а 21 квітня у східних та більшості північних областей країни місцями можуть пройти невеликі дощі.
Зокрема, у Київській і Житомирській областях, за словами Прокопенка, переважно без опадів. Вітер північний - північно-західний, 7-12 м/с. Тільки 24 квітня вітер зміниться на західний, а потім на південно-західний, невеликі короткочасні дощі очікуються 25 квітня.


Напередодні в Держслужбі з надзвичайних ситуацій заявили про те, що забруднення повітря в Києві нібито не пов'язана з пожежами в Чорнобильській зоні відчуження, які не можуть загасити з 4 квітня. У той же час в Укргідрометцентрі спрогнозували, що повітря в столиці може очиститися 20-22 квітня.
16 квітня Київ накрила пилова буря. У столичному повітрі виявили шкідливі продукти горіння – формальдегіди і оксиди азоту. З того дня Києва кілька разів вважався найбільш забрудненим містом планети.
Крім того, у Житомирській і Київській областях вже не перший тиждень рятувальники намагаються загасити лісові пожежі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



