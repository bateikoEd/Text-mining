Мер зазначив, що в разі критичної ситуації в місті можуть забезпечити ще 7 тис. лікарняних ліжок.

В Олександрівській лікарні у столиці закінчується місце для хворих на коронавірус, оскільки медичний заклад одним з перших розпочав прийом інфікованих. Тому там підготували це один корпус, куди згодом можна буде госпіталізовувати нових пацієнтів.
"Олександрівська лікарня першою почала приймати хворих на коронавірус. І сьогодні інфекційне відділення там майже заповнене. Бо, на жаль, кількість хворих зростає. Але в Олександрівській підготували ще один корпус, де зможуть розміщувати хворих на коронавірус. Це ще до 100 ліжок", - написав мер Києві Віталій Кличко на своїй сторінці в Twittwer.



В загальному лікарні у столиці можуть забезпечити ще близько 7 000 лікарняних ліжок для інфікованих коронавірусом.
"Ми з самого початку говорили, що місто готується до різних сценаріїв. У Києві сьогодні визначено вже 14 медустанов першої та другої хвилі для прийому хворих. В цілому це понад 1700 ліжок, де можна розмістити хворих. У разі поганого сценарію місто може розгорнути до 7 000 ліжок, але, я сподіваюся, до цього не дійде ", - зазначив Кличко на крайньому брифінгу.
Мер додав, що станом на сьогодні у лікарнях столиці загалом є вже 40 апаратів ШВЛ.


Нагадаємо, лікування одного хворого з COVID-19 на добу коштує від 5 до 15 тисяч гривень. Сума залежить від ступеня тяжкості перебігу захворювання.
Департамент охорони здоров'я КМДА за кошти резервного фонду бюджету Київа закупив 17 найменувань медпрепаратів на 101 мільйон гривень.
Раніше в МОЗ повідомляли, що ріст кількості нових інфікованих, який спостерігається в Україні останніми днями – це наслідок того, що українці проігнорували попередження та не дотрималися карантинних заходів на Вербну неділю, а також під час Великодня.
Нагадаємо, Кабінет міністрів продовжив карантин в Україні до 11 травня.
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
Продовження карантину міністри підтримали одноголосно.
За словами прем'єр-міністра, є дві умови початку виходу країни з карантину: перша - протягом 10 днів приріст нових хворих не повинен змінюватися і коливатися в районі 5%, друга - лікарні для COVID-19 повинні бути заповнені пацієнтами менше ніж на 50%. У разі, якщо ці умови будуть виконані до 11 травня, то з цього моменту можна буде говорити про відкриття парків і скверів, закладів торгівлі непродовольчими товарами та частини об'єктів побутових послуг.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



