Від початку 27 квітня окупанти стріляли в районі відповідальності оперативно-тактичного угруповання "Північ".

Упродовж минулої доби, 26 квітня, бойовики в Донбасі 11 разів порушили зобов'язання щодо припинення вогню, застосувавши заборонені до розміщення на лінії зіткнення артилерійські системи калібру 152 мм, міномети калібру 120 мм та 82 мм, а також гранатомети різних систем, озброєння бойових машин піхоти, зенітну установку, великокаліберні кулемети та стрілецьку зброю. Про це повідомили у штабі Об'єднаних сил в понеділок, 27 квітня. 
"Вісім порушень режиму припинення вогню минулої доби зафіксовано в районі відповідальності оперативно-тактичного угруповання "Схід", - йдеться в повідомленні. 
Зазначається, що обстрілів зазнали околиці Лебединського, Широкиного, Богданівки, Новотроїцького та Старогнатівки.
Крім того, у районі відповідальності оперативно-тактичного угруповання "Північ" збройні формування Російської Федерації стріляли неподалік Новотошківського, поблизу населеного пункту Хутір Вільний та біля Кримського.
"Втрат за минулу добу внаслідок ворожих обстрілів серед українських захисників не було", - повідомили військові у штабі. 
Від початку 27 квітня в районі відповідальності оперативно-тактичного угруповання "Північ" противник зі 120 мм мінометів, гранатометів різних систем, великокаліберних кулеметів та стрілецької зброї обстріляв українські позиції біля Катеринівки. 
"За поточну добу втрат серед українських захисників немає", - відзвітували у штабі.



Нагадаємо, місяць тому окупанти  розстріляли з ПТРК чотири вантажівки ЗСУ, убивши чотирьох і поранивши 18 українських військовослужбовців. Усього в березні зоні ООС загинули 12 українських бійців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



