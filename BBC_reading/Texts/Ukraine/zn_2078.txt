Вогонь перекинувся на ліс з палаючої трави.

У Житомирській області з новою силою спалахнула лісова пожежа: вогонь перекинувся з палаючої трави на ліс, охопив гілля і крони, досягаючи вершин дерев, повідомив пресцентр Державної служби з надзвичайних ситуацій.
Загоряння трав'яного настилу в Олевському районі було зафіксовано близько 15:00 вівторка, 28 квітня. Незабаром воно поширилося на лісовий масив Поліського природного заповідника поблизу села Рудня-Перганська.
"Місцями пожежа переходила у верхову", - йдеться в повідомленні.
ДСНС підняла в небо пожежну авіацію. За допомогою літаків АН-32П вдалося збити вогонь з крон дерев. Рятувальники продовжують гасити лісову підстилку, пеньки і деревину.
В операції задіяні 124 вогнеборці і 26 одиниць техніки, у тому числі 59 рятувальників і 14 одиниць техніки ДСНС, серед яких три пожежних літаки
Раніше повідомлялося, що ситуація з лісовими пожежами в Олевському та Овруцькому районах Житомирщини контрольована. 26 квітня було ліквідовано найбільший осередок займання в районі Виступовичів – Жолудівки.


З 4 квітня рятувальники борються з лісовими пожежами в Чорнобильській зоні, а 16 квітня вогонь охопив ліси в Житомирській області.
Пожежі знищив понад 30% туристичних об'єктів у зоні відчуження,зокрема покинуті села.
На Київщині та Житомирщині неодноразово ловили паліїв, які підпалювали як траву, так і ліс. З 20 квітня Національна гвардія проводить антидиверсыйну операцію в зоні відчуження.
На тлі лісових пожеж Верховна Рада суттєво збільшила штрафи за порушення протипожежної безпеки, забруднення атмосфери та знищення рослинності.
Детальніше про пожежі і проблеми організації охорони лісів на державному рівні читайте в статті Світлани Ісаченко "На згарищі" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



