Студенти, які пройдуть на державні місця, повинні будуть персонально подавати пакети документів.

Цього року під час вступної кампанії абітурієнти зможуть подати свої документи дистанційно. Для тих дітей, яких буде зараховано на державну форму навчання, продовжать терміни прийому паперів, повідомив на останньому брифінгу заступник міністра освіти та науки Єгор Стадний .
Абітурієнти, які отримають державні місця, повинні будуть самостійно подати документи. Їх прийом буде відбуватися за правилами у спеціальні часові проміжки.
"Стадія, яка зазвичай була очною – це подача оригіналів заяв. Коли відбувся сам відбір і є рекомендовані до зарахування на бюджетні місця, потрібно було очно подавати оригінал заяви підкріплений підписом.  Для студентів, які будуть зараховуватися на контрактні місця ми робимо таку подачу документів повністю дистанційною. Скановані копії документів можна надсилати університетам, щоб уникнути надмірного пересування, - продовжив Стадний.
Як вже повідомлялося раніше, МОН наразі розробляє 2 варіанти проведення вступної кампанії.
Перший варіант – якщо карантин скасують до початку червня, ЗНО буде проводитися з 25 червня по 17 липня, а вступна кампанія розпочнеться 1 серпня.  Другий варіант – якщо карантин буде продовжено до початку серпня - ЗНО буде проведене в період з 17 серпня по 4 вересня, а вступна кампанія розпочнеться 25 вересня. 




Раніше повідомлялося, що цього року випускні іспити в 4 та 9 класах буде скасовано разом з екзаменаційним балом, а навчальний рік завершиться 1 липня.
Навчальний рік для учнів 11 класів буде залежати від того, коли буде проведено ЗНО. Воно, як і пробний його етап, відбудеться в будь-якому випадку.
Зазначається, якщо пробне тестування відбудеться у травні, то основна сесія - після 20 червня. Але остаточне рішення буде залежати від того, коли закінчиться карантин. У середині квітня для випускників опублікують ознайомче відео про проведення ЗНО.
Нагадаємо, Україна не може скасувати випускні, і відповідно, вступні іспити, як це вирішили зробити у Британії через поширення коронавірусу Covid-19, адже британська система модель освіти з її Key Level абсолютно відрізняється від української, повідомила ZN.UA заступниця директора Українського центра оцінювання якості освіти Тетяна Вакуленко. Вона зазначила, що якщо дозволити вступ лише за шкільним атестатом, то до вишів вступлять не ті абітурієнти, які краще підготовані.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



