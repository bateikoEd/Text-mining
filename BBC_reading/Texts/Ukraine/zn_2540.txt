Акції на підтримку Стерненка відбулися у дев'яти українських містах

У Києві та ще восьми українських містах увечері в середу, 6 травня, відбулися акції на підтримку громадянського активіста Сергія Стерненка. Небайдужі громадяни зібралися під адміністративними будівлями у зв'язку з повідомленнями ЗМІ наміри СБУ та Офісом генпрокурора оголосити активісту підозра в умисному вбивстві.
Зокрема, в Києві активісти пікетували Офіс президента і транслювали на стіни будівлі портрети Стерненка з підписами "Маю право на захист!" і "Руки геть від Стерненка!". Учасники акції вимагають, щоб президент Володимир Зеленський взяв справу під особисті контроль, забезпечив об'єктивне і неупереджене розслідування і не допустив політичної розправи над Стерненком, посадити якого вимагають проросійські політики.
У Львові та Дніпрі аналогічні акції проходили біля будівель обласних прокуратур, а в Одесі, Луцьку та Харкові – біля облуправлінь Служби безпеки України, передає "Цензор.НЕТ".



Дівчина Сергія Стерненка Наталія Усатенко повідомила про проведення акцій в ще й в Херсоні, Івано-Франківську та Тернополі, а також оприлюднила фотографії, які їй надіслали активісти з регіонів.
Про підтримку активіста заявили ультрас Києва, Львова, Волині, Запоріжжя, Херсона, Миколаєва, Одеси і Сімферополя.
Напередодні Сергій Стерненко повідомив, що знає про наміри СБУ та Офісу генпрокурора оголосити йому про підозру в умисному вбивстві і відправити до СІЗО.


Увечері 24 травня 2018 року на одеського активіста Сергія Стерненка напали неподалік від його будинку двоє зловмисників. Під час зіткнення активіст отримав ножове поранення руки, а один з нападників – смертельне поранення в область живота. Стерененко стверджує, що завдав поранення нападникам ножем, який відібрав у них же.
Під час нападу на Стерненка був убитий 25-річний Іван Кузнєцов. Другого нападника – 30-річного Олександра Ісайкула поліція відпустила в статуті свідка. Це був уже третій збройний напад на Стерненка. Під час першого він отримав різані рани, під час другого – вогнепальне поранення.
У жовтні 2019 року ГПУ забрала справу Стерненка з поліції і передала її до Головного слідчого управління СБУ у зв'язку з можливою причетністю одеських поліцейських до організації нападу на активіста.
Стерненко та інші одеські активісти вважають, що за терором проти них стоять мер міста Геннадій Труханов, а також близькі до нього бізнесмен Володимир Галантерник і кримінальний авторитет Олександр Ангерт на прізвисько "Ангел", які фактично монополізували корупцію в Одесі. А місцева поліція і прокуратура фактично захищають інтереси цього угруповання, та не виконують своїх професійних обов'язків.
Докладніше читайте в статті оглядачки ZN.UA Інни Ведернікової "Справа Стерненка. Хроніки реваншу".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



