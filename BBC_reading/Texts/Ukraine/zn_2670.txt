За словами Масі Найєма, до побиття причетний лідер партії "Національний корпус".

Під час зустрічі з лідером партії "Національний корпус" Андрієм Білецьким побили активістів Назарія Кравченка та Сергія Філімонова, які публічно підтримують Сергія Стерненка, повідомив у Facebook юрист Масі Найєм. За його словами, безпосередньо до бійки причетний і сам Білецький. 
"Побили Назарія Кравченка та Сергія Філімонова. Сталось це на зустрічі, на якій вони були запрошені для бесіди із Андрієм Білецьким. Зустрічі фактично не було. Їх били. В тому числі і сам Андрій. Вимагали дати інформацію хто замовив медійну підтримку Сергія Стерненко", - написав Найєм. 

Сам Коавченко написав, що бесіда з "колишніми побратимами і не планувалась, бо нас пів ночі колективно намагались переконати не підтримувати Сергія Стерненка". За слвоами активіста, їх били в голову та допитували. 
"Дякую усім Побратимам за їх час та натхнення в спробах переконати мене, але хочу заявити, що буду й далі підтримувати Сергія. Своїх не кидають", - додав Кравченко. 



Нагадаємо, у 2018 році на громадського активіста й колишнього лідера одеського "Правого сектора" Сергія Стерненка тричі нападали. під час першого нападу він отримав різані рани, під час другого - вогнепальне поранення. А під час третього нападу на Стерненка був вбитий один із нападників 25-річний Іван Кузнєцов. Другого нападника - 30-річного Олександра Ісайкула поліція відпустила в статусі свідка.  
У свою чергу Стерененко зазначив, що завдав поранення нападникам ножем, який відібрав у них же. 
У минулому році Генпрокуратура забрала справу Стерненка з поліції та передала Головному слідчому управлінню Служби безпеки. Адже одеська поліція могла бути причетною до організації нападу на активіста. 
Після призначення головою Офісу генпрокурора Ірина Венедіктова заявила про те, що активісту в будь-якому разі оголосять про підозру, питання лише в кваліфікації справи. 
6 травня Стерненко висловив переконання в тому, що СБУ та Офіс генпрокурора збираються оголосити йому підозру у навмисному вбивстві. Кримінальне переслідування він вважає політично мотивованим, але залишати Україну не збирається. 
Докладніше читайте в статті оглядача ZN.UA Інни Ведернікової "Справа Стерненка. Хроніки реваншу". 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



