Напередодні на території лаври від коронавірусу помер монах.

За останні 24 години кількість інфікованих у Києві зросла на 65 осіб. Як стало відомо, значна частка з них, а саме 26 заражених – на території Києво-Печерської лаври. Про це на своїй сторінці в Facebook повідомив мер Віталій Кличко.
"Загалом у Києві вже 770 підтверджених випадків захворювання на COVID-19. Захворіли: 24 жінки віком від 24 до 69 років. Та 41 чоловік - від 19 до 92 років. До лікарень столиці госпіталізували 11 пацієнтів. Інші лікуються на самоізоляції, під контролем медиків. Із зареєстрованих за минулу добу випадків захворювання - 26 у Києво-Печерській Лаврі", - написав мер.

Відомо, що з-поміж усіх випадків інфікування у столиці за останню добу 6 припадає на медиків.


Раніше у Київській духовній академії та семінарії, яка розташована на території лаври, зафіксували 19 випадків захворювання на коронавірус. Зокрема, хворобу виявили у трьох викладачів та 16 студентів. Результатів частини тестів ще чекають.
Раніше міський голова Києва Віталій Кличко заявив про те, що Києва-Печерська лавра закривається на карантин. За його дотриманням має слідкувати поліція.
12 квітня помер чернець Києво-Печерської лаври – 73-річний архімандрит Нектарій (в миру – Олександр Олексійович Коваленко). Він був підключений до апарату штучної вентиляції легенів, хоча результати двох тестів на коронавірус були негативними.
При цьому разом із Нектарієм госпіталізували у важком стані ієродиякона Наума. У результаті він також помер.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



