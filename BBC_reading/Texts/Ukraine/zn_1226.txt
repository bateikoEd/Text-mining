Втрат серед українських військовослужбовців внаслідок ворожих обстрілів 13 квітня не було.

Упродовж понеділка 13 квітня збройні формування Російської Федерації, вкотре порушуючи режим припинення вогню, сім разів обстріляли позиції Об'єднаних сил. Противник відкривав вогонь із мінометів калібру 82 мм, а також з гранатометів різних систем, великокаліберних кулеметів та стрілецької зброї. Про це повідомили у штабі ООС. 
Зазначається, що в районі відповідальності оперативно-тактичного угруповання "Схід" противник шість разів відкривав вогонь. Обстрілів зазнали околиці Широкиного, Пісків, Павлополя, Красногорівки, Тарамчука й Опитного.
"У районі відповідальності оперативно-тактичного угруповання "Північ" збройні формування Російської Федерації з гранатометів різних систем, кулеметів великого калібру та стрілецької зброї обстріляли позиції Об'єднаних сил поруч з селом Кримське", - йдеться в повідомлення. 
Втрат серед українських військовослужбовців внаслідок ворожих обстрілів 13 квітня не було.
"За попередніми даними розвідки, 13 квітня українські військовослужбовці відправили на лікування з пораненнями різного ступеня важкості щонайменше двох російських найманців", - додали українські бійці. 
З початку 14 квітня в районі відповідальності оперативно-тактичного угруповання "Схід" окупаційні війська двічі порушили режим припинення вогню, обстрілявши Красногорівку. Втрат серед українських військових немає. 



Як повідомлялося, 11 квітня президент України Володимир Зеленський відвідав ділянку розведення сил в районі Петровського в Донбасі під час своєї робочої поїздки в зоні ООС. Зокрема, він побував на ділянці розведення сил і засобів сторін № 3 "Петрівське".
Нагадаємо, учасники ТКГ 8 квітня, обговорили по відеозв'язку продовження розмінування та додаткові ділянки розведення військ у Донецькій і Луганській областях. Згідно з попередніми домовленостями, сторони зобов'язалися надати ОБСЄ список об'єктів для гуманітарного розмінування, а також забезпечити безпеку на всіх ділянках.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



