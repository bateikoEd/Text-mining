Президент відвідав Петровське під час робочої поїздки.

Президент України Володимир Зеленський відвідав ділянку розведення сил в районі Петровського в Донбасі під час своєї робочої поїздки в зоні ООС. Зокрема, він побував на ділянці розведення сил і засобів сторін № 3 "Петрівське", повідомляє прес-служба Офісу президента України.
Зеленський ознайомився з оперативною обстановкою на цій ділянці. Президенту доповіли, що останнім часом ситуація тут контрольована та спокійна.
"Радий, що розведення сил допомогло зменшити обстріл. Ми бачимо результат. Військові бачать результат. Ми працюємо над тим, щоб узгодити нові ділянки і щоб на землі Донбасу запанував мир ", - зазначив Володимир Зеленський.


Раніше того ж дня повідомлялося, що за минулу добу окупанти 15 разів порушили режим припинення вогню, одного українського військового поранили.
Нагадаємо, учасники Тристоронньої контактної групи в середу, 8 квітня, обговорили по відеозв'язку продовження розмінування та додаткові ділянки розведення військ у Донецькій і Луганській областях. Згідно з попередніми домовленостями, сторони зобов'язалися надати ОБСЄ список об'єктів для гуманітарного розмінування, а також забезпечити безпеку на всіх ділянках.
На зустрічі в Мінську 17 січня українська сторона запропонувала розведення в районі залізничного мосту в Станиці Луганській, поблизу Авдіївки, Новоселиці Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



