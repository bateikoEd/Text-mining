Один із відкритих пунктів – морський.

Кабінет міністрів України відновив роботу пункту пропуску через кордон для автомобільного сполучення "Рава-Руська", а для морського сполучення "Скадовський морський торговельний порт". Таке рішення уряд ухвалив під час засідання 6 травня. 
"Сьогодні вже маємо рішення – і це рішення одноголосне. Пункти пропуску через кордон для морського сполучення у Скадовському порту та для автомобільного сполучення "Рава-Руська" відновлюють свою роботу", - процитували у пресслужбі Кабміну міністра інфраструктури Владислава Криклія. 
На сьогоднішній день Скадовський морський торговий порт єдиний із українських портів не працює для перевалки міжнародних вантажів у морському сполученні. Відновлення його роботи сприятиме збільшенню вантажопотоку та забезпеченню існуючого попиту.  
Водночас завдяки роботі пункту пропуску "Рава Руська" має зменшитися завантаженість КПП "Ягодин" та "Краківець", які зараз працюють для автомобільного сполучення з Польщею. Також це має сприяти мінімізації великого скупчення вантажівок на кордоні. 


В рамках боротьби з коронавірусом Кабінет міністрів закрив більше сотні пропускних пунктів через український кордон. Окрім того, 16 березня Україна закрила кордони для іноземців. В рамках заборони, на територію країни не могли в'їхати іноземці та громадяни без громадянства.  Наприкінці березня Україна повністю закрила свої кордони.  
Станом на 6 травня в Україні зафіксували 3 184 лабораторно підтверджені випадки коронавірусу, з них 487 – за останню добу. Всього від ускладнень, викликаних COVID-19, померли 327 осіб і ще 2 097 – одужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



