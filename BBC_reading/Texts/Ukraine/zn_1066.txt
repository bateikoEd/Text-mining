Кількість тих, хто одужав вперше перевищила кількість летальних випадків.

Станом на суботу, 11 квітня, число заражених коронавірусною інфекцією в Україні досягло 2511 випадків, за добу зараження  зафіксували ще у 308 людей. Кількість тих, хто одужав від COVID-19 (79 пацієнтів) вперше перевищила кількість летальних випадків (73 пацієнти), повідомляє пресслужба Міністерства охорони здоров'я.
Найбільшу кількість заражень корона вірусом зафіксували у м. Київ (396 випадків), Чернівецькій області (409 випадків), Івано-Франківській області (274 випадки) та Тернопільській області (208 випадків).
Станом 11 квітня до Центру надійшло 1012 повідомлень про підозру на COVID-19. Всього ж з початку 2020 року надійшло 9775 повідомлень про можливе зараження.
Головний санітарний лікар України Віктор Ляшко заявив на брифінгу, про перші два випадки зараження в Миколаївській області. Таким чином, в Україні не залишилось жодного незараженого коронавірусом регіону.
"Надійшла оперативна інформація, що у нас немає жодної області, де зафіксовано жодного випадку коронавірусної хвороби. Сьогодні перші 2 випадки зафіксовано у Миколаївському районі". Вони не увійшли в статистику в попередню добу. Але тільки що повідомили, що випадки є. Тому й Миколаївська область увійшла в число областей, де виявлено коронавірус", - заявив Ляшко.



Як повідомлялося, в Україні з 12 березня діє карантин. Зокрема в країні заборонені регулярні і нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення, припинено авіасполучення як внутрішнє, так і міжнародне.
При цьому 16 березня Україна закрила кордони для іноземців. В рамках заборони на територію країни не можуть в'їхати іноземці та громадяни без громадянства. В кінці березня Україна повністю закрила свої кордони.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



