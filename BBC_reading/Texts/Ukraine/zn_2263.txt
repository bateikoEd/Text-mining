В Офісі президента зазначили, що травневі свята – останні з небезпечних вихідних, які можуть сприяти скупчення людей.

Прем'єр-міністр України Денис Шмигаль повідомив, що Україна готується до поступового пом'якшення карантинних норм, детально опрацьовуючи всі етапи. При цьому вже сьогодні, 1 травня, мають відкритися продовольчі ринки, які будуть функціонувати за чіткими правилами, передає пресслужба Офісу президента.
"Сьогодні повинні відкритися продовольчі ринки, однак вони будуть функціонувати за чіткими правилами, щоб запобігти поширенню коронавірусної інфекції", - йдеться в повідомленні.
Крім цього, зазначається, що травневі свята – останні з небезпечних вихідних, які можуть сприяти скупченням людей.
"Національна поліція повідомила, що в ці дні в парках чергуватимуть патрулі, щоб запобігти такій ситуації (скупченню людей - ред.)", - додали в ОП.


Нагадаємо, Кабінет міністрів у середу, 29 квітня, дозволив відкриття продовольчих ринків під час карантину на підставі рішення представників Державної служби з питань безпеки харчових продуктів та захисту споживачів про дотримання ринком вимог безпеки для нерозповсюдження коронавирусної хвороби COVID-19.
Роботу продовольчих ринків може бути дозволено в разі виконання ще низки вимог: наявності безконтактного температурного скринінгу та диспенсерів з антисептиком на кожному в'їзді - виїзді, кількість відвідувачів, що одночасно перебувають на території ринку, не повинна перевищувати кількості з розрахунку один покупець на 10 кв. м торгової площі ринку, дезінфекція контактних поверхонь щотри години, проведення наприкінці кожного робочого дня прибирання та дезінфекції всіх приміщень, включно зі стаціонарними торговельними місцями, відсутність неконтрольованої (стихійної) торгівлі на прилеглій до ринку території, робочі місця продавців мають перебувати один від одного на відстані не менше ніж три метри.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



