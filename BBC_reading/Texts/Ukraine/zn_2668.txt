За минулу добу одужали 17 киян.

За останні 24 години у Києві виявили 46 нових інфікованих коронавірусом COVID-19. Про це на останньому брифінгу повідомив мер Києві Віталій Кличко, додаючи, що ситуація з розповсюдженням недуги невтішна.
"Вперше за час боротьби Києва з пандемією, минулої доби в столиці - три летальних випадки від коронавірусу. Лабораторно підтвердили захворювання ще в 46 людей. Серед них — один медик. На сьогодні в столиці вже 1 721 підтверджений випадок захворювання на COVID-19. 32 людини померли", — сказав Кличко.
Як відомо, серед інфікованих 18 жінок віком від 26 до 81 року і троє дівчаток — двох, восьми та тринадцяти років, а також 21 чоловік від 31 до 79 років та четверо хлопчиків, яким 9 місяців, 4, 7 та 9 років.
Всього до київських лікарень було госпіталізовано 20 пацієнтів, інші ж, тобто ще 26 інфікованих, лікуватимуться на самоізоляції під контролем лікарів.

Загалом у столичних лікарнях зараз знаходиться 46 пацієнтів з коронавірусною інфекцією у критичному стані, п'ятеро з них підключені до ШВЛ.
"Одужали в столиці за минулу добу 17 людей. Усього подолали хворобу за цей час 127 мешканців Києва", — повідомив Кличко.


Раніше уряд продовжив карантин по всій Україні до 22 травня. Однак, з 11 травня деякі карантинні обмеження почнуть пом'якшувати. Зокрема, послаблення стосується роботи парків, скверів та зон відпочинку. З дотриманням протиепідемічних вимог почнуть працювати салони краси та деякі магазини. 
Також уряд дозволив працювати літнім майданчикам просто неба закладів громадського харчування, які зареєстровані як оператори потужності. Окрім того стане дозволеною оптова та роздрібна торгівля непродовольчими товарами. Розпочнуть роботу нотаріуси, стоматологи та сервіси побутової техніки. 
Водночас голова МОЗ Максим Степанов вважає, що послаблення в такому вигляді є досить ризикованими. Однак за його словами, Міністерство охорони здоров'я має розробити план адаптивного карантину. 
Станом на 5 травня, в Україні зафіксовано 12 697 випадків захворювання на коронавірус, з них 366 виявили за останню добу. Загалом від коронавірусу в Україні померли 316 осіб, а вилікувалися - 1 875. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



