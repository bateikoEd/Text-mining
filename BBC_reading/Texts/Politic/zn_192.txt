Боррель мав прибути до Києва 15 березня, але змушений скоригувати плани через спалах коронавірусу.

Високий представник ЄС з питань зовнішньої політики і політики безпеки Жозеп Боррель переніс візит до України через пандемію коронавірусу.
Візит Борреля був запланований на неділю, 15 березня. Очільник європейської дипломатії офіційно повідомив Київ про перенесення візиту.
"Боррель мав розпочати свій перший візит до України в неділю, 15 березня. Однак через спалах Covid-19 та вжиті заходи щодо його стримування йому довелося відкласти цей візит. Він має намір відвідати Україну найближчим часом", - повідомили в Європейській службі зовнішніх дій.
У розмові з міністром закордонних справ України Дмитром Кулебою високий представник ЄС наголосив, що Україна залишається пріоритетним партнером для Євросоюзу. І Брюссель надалі підтримувати суверенітет і соборність нашої держави, а також впровадження необхідних реформ.
"ЄС вітає кроки українського керівництва щодо вирішення конфлікту на сході країни та в Криму. З огляду на майбутню шосту річницю незаконної анексії Кримського півострова ЄС підтверджує, що не визнає незаконну анексію Криму і Севастополя Росією", - цитує заяву "Європейська правда".


Нагадаємо, з 12 березня в Україні діє тритижневий карантин для профілактики поширення Covid-19. Офіційно підтверджено два випадки зараження українців коронавірусом, один – із летальним результатом.
Вперше цей коронавірус був діагностований у грудні минулого року. Covid-19 швидкими темпами поширюється по всьому світу. Випадки захворювання зафіксовані в більш ніж 100 країнах на всіх континентах. За офіційними даними, захворіли 156 400 осіб, з них майже 74 тисяч вилікувались, 5833 померли.
Докладніше про боротьбу з коронавірусом у світі читайте в матеріалі ZN.UA "Світ у боротьбі з коронавірусом: як Україну та інші країни поступово затягує в глобальний карантин".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



