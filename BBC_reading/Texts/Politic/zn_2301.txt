Президент назвав пошук винних у трагедії болючим для суспільства питанням.

Президент Володимир Зеленський підготував заяву по Одеській трагедії, яка опублікована його прес-службою.
"Одеса - місто відкритих і щирих людей, неповторного колориту і особливого "одеського" оптимізму. Одеса - це синонім добра, тепла і сонця. Але, на жаль, 2 травня 2014 в історію цього прекрасного міста була вписана трагічна, кривава сторінка.
Сьогодні - шоста річниця загибелі людей під час масових акцій в Одесі. Я висловлюю щирі співчуття сім'ям всіх загиблих. Той чорний день забрав майже півсотні людських життів. Це важкий епізод нашої нової історії, але ми обов'язково повинні його пам'ятати, якщо хочемо будувати сучасну і сильну Україну. Тому що тільки сильна країна відверто говорить не тільки про свої досягнення, але й про власні трагедії. Сьогодні в нашому суспільстві є ряд болючих питань, що потребують чесних відповідей. "Хто винен у трагедії 2 травня 2014?" - одне з них.
Переконаний, що держава повинна зробити все, щоб забезпечити ефективне і неупереджене розслідування всіх обставин жахливого дня. Кожен з нас повинен зробити все, щоб подібне більше ніколи не повторилося.
А наш спільний виклик - разом зробити все, щоб люди в Україні більше ніколи не гинули заради ідеологічних чи політичних цілей". Щоб Україна була землею не розбрату, а братства. Де Львів, Одеса, Дніпро, Донецьк і Сімферополь - мирна, квітуча і єдина країна".


За 6 років розслідувань вирок отримали три антимайданівця, по шести судовий розгляд продовжується, а тринадцять осіб перебувають у розшуку. А тим часом, ООН закликали Україну провести розслідування і покарати винних у трагедії в Одесі 2 травня.
Зазначимо, в минулому році Зеленський, отримавши перемогу на виборах, проігнорував 5-ту річницю Одеської трагедії, чим викликав обурення громадськості.
Нагадаємо, в ході безладів в Одесі 2 травня 2014 року загинули 48 осіб. Більше 200 людей звернулися за медичною допомогою. Більшість жертв трагедії загинули в Будинку профспілок. Пізніше слідством було встановлено, що масові заворушення в Одесі були організовані і навмисне сплановані. Розслідування подій в Одесі було доручено Головному слідчому управлінню МВС України, але українська влада за минулий час так і не змогла знайти винних в трагедії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



