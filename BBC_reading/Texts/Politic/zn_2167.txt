Депутати вирішили застосувати особливу процедуру до процесу прийняття цього законопроекту.

Верховна Рада підтримала застосування спеціальної процедури для того, щоб прискорити терміни розгляду "антиколомойського" законопроекту. За документ проголосували 255 депутатів.
Тепер кожна парламентська фракція і кожен позафракційний депутат повинні подати свої правки, на яких вони наполягають. На це дається два дні.
Після цього профільний комітет також за два дні повинен звести всі правки в таблицю. По завершенню процедури банківський законопроект буде готовий до того, щоб депутати розглянули його в сесійній залі.


Верховна Рада 30 березня прийняла в першому читанні банківський законопроєкт, відомий також як "антиколомойський". При цьому "слугам народу" не вистачило власних голосів для ухвалення документа. До другого читання проєкту закону зареєстрували рекордні для українського парламента 16 тисяч правок.
Для скорочення термінів розгляду законопроєкту у другому читанні депутати внесли зміни до регламенту Верховної Ради. Однак оновлений регламент створив ризики для функціонування опозиції в парламенті і для демократії в цілому. Депутати намагалися скасувати відповідний закон, та зареєстрували для цього чотири постанови. Однак Верховна Рада провалила голосування за всі чотири документи.
"Антиколомойський" законопроєкт передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



