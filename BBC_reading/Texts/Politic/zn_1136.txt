Протягом двох років у Бердянському морському порту створять інфраструктурну базу.

Президент Володимир Зеленський ознайомився з планом будівництва об'єктів інфраструктури для бази "Схід" Військово-морських сил України у Бердянському морському торговельному порту. Про це повідомляє Офіс президента.
Наголошується, що роботи з перебудови Бердянського порту для об'єктів ВМС України триватимуть протягом 2020-2021 років. В поточному році, зокрема, розроблять документацію про передачу об'єктів інфраструктури порту в управління Міністерства оборони від Міністерства інфраструктури, демонтують окремі об'єкти на цих територіях, проведуть експертну оцінку і розроблять проектну документацію гідротехнічної споруди, де буде дислокуватися майбутній склад дивізіонів.
В наступному році, крім іншого, побудують причали, а також відновлять житлово-господарські та адміністративні об'єкти.
"Дуже важливо мати свої кораблі в цьому місці. Адже таким чином ми захистимо наші порти, нашу торгівлю. Це пряма допомога економіці", - заявив Зеленський.


Як повідомлялося, захоплені Росією в 2019 році в Керченській протоці два українських катери і буксир "Яни Капу" відремонтовані і будуть поставлені до складу ВМС України. Буксир "Яни Капу" буде дислокуватися в Одесі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



