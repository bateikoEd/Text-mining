На засіданні 21 березня Кабмін прийме рішення про введення НС в інших областях.

Прем'єр-міністр України Денис Шмигаль зазначає, що Кабінет міністрів у суботу може ввести режим надзвичайної ситуації ще в ряді регіонів країни у зв'язку з поширенням коронавірусу.
"Ми сьогодні прийняли кілька важливих рішень. Це введення режиму надзвичайної ситуації ще в трьох регіонах України, всього в шести вже введено. Очевидно, завтра доведеться ввести ще, тому що сьогодні і Львів, і Харків приєдналися, на жаль, до сумної статистики", - сказав він в ефірі програми "Свобода слова Савіка Шустера" у п'ятницю ввечері.
У свою чергу мер Чернівців Олексій Каспрук звернувся до президента України, повідомив прем'єр-міністра і голову РНБО про необхідність введення надзвичайного стану на території Чернівецької області.
За словами мера, у регіоні найбільше хворих коронавірусом в Україні, у багатьох людей є підозра на зараження.


За даними МОЗ, у Чернівецькій області підтверджено 10 випадків нового коронавірусу COVID-2019. Всього в Україні 20 березня виявлено 39 випадків зараження. На сьогодні діє режим НС на території Житомирської, Київської та Івано-Франківської областей.
Надзвичайний стан чи ситуація: що запроваджено в Україні, і чому це слід розрізняти.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



