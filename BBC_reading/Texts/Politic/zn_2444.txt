Екс-нардеп вже подавався на аналогічний конкурс

Колишній народний депутат від Партії регіонів і ексголова Львівської облдержадміністрації Василь Горбаль подав декларацію на посаду очільника Державної аудиторської служби, повідомляє сайт НАЗК.
Зазначимо, що Горбаль подавав декларацію на цю ж посаду 27 квітня, однак тоді Кабінет міністрів призначив головою служби ексзаступника міністра фінансів Геннадія Пліса.
Горбаль з 1996 року по 2002-й працював заступником голови правління, а потім Головою правління АБ "Інтергазбанк" (з 1997 року - "Укргазбанк"). З 2002 року - почесний президент ВАТ "Укргазбанк".
У 2004-2010 роках він був головою Київської міської організації Партії регіонів
Також Горбаль тричі обирався народним депутатом у 2002-2006 роках (самовисуванець, згодом став членом фракції Партії Регіонів), 2006 і 2007 (списком від Партії Регіонів двічі під номером 37).
У 2004 році він керував Київським міським передвиборчим штабом кандидата на пост президента Віктора Януковича. З 2003 року по 2005-й, і з 2007-го був членом Наглядової ради Нацбанку.
З квітня по грудень 2010 року був головою Львівської облдержадміністрації.


Нагадаємо, що раніше Кабмін призначив главою Державної податкової служби Олексія Любченка, який працював першим заступником голови податкової адміністрації в Кіровоградській області, потім очолював податкову адміністрацію Черкаської області, а також був заступником голови Кіровоградської ОДА.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



