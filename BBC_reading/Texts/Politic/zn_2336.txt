Посли країн "великої сімки" зробили спільну заяву.

Представники країн "великої сімки" зробили попередження з приводу втручання влади в інституції, які борються з корупцією в Україні. Посли країн виступили зі спільною заявою про підтримку боротьби з корупцією в Україні. Водночас зазначається що, порушення незалежності антикорупційних установ загрожує міжнародній підтримці країни.
Про це говориться в заяві послів країн G7 в Україні, оприлюдненій у Twitter.
"США, Канада, Франція, Німеччина, Італія, Японія і ЄС продовжують підтримувати незалежні антикорупційні установи України та їхню відданість справі боротьби з корупцією на найвищих рівнях. Ми підтримуємо те, чого український народ вимагав під час Революції гідності та продовжує вимагати щодня з того часу", — говориться у заяві послів.
У G7 підкреслили, що законодавство, яке б порушувало незалежність цих інституцій, загрожує траєкторії реформ в Україні та підтримці міжнародної спільноти.




В лютому-березні в Україні були зареєстровані два законопроєкти, які містять зміни в закон про НАБУ і дозволяють звільнити чинного керівника Бюро Артема Ситника. Обидва законопроєкти викликали критику частини депутатів, а члени фракції "Голос" подали до кожного з них 10-13 альтернативних проєкти, що пропонують звільняти главу НАБУ також за азартні ігри, ворожіння в громадських місцях", "невиконання приписів санітарно-епідеміологічної служби" або "у разі виникнення нестримного бажання в осіб, підслідних Національного бюро, при відсутності інших підстав для звільнення". Проєкт 3133, автором якого є Олексій Гончаренко з  партії "Євросолідарність", був підтриманий профільним комітетом ВР.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



