Держави лише поступово будуть відкривати свої кордони для іноземців.

Європейський союз у жодному разі не скасує безвізовий режим для України через пандемію COVID-19, заявив заступник керівника Офісу Президента України Ігор Жовква.
Як передає пресслужба ОП, за його словами, держави лише поступово будуть відкривати свої кордони для іноземців.
"Ні від одного нашого співрозмовника я не чув, що це стане підставою, щоб закрити кордон для українців чи, тим більше, скасувати безвізовий режим. Так само, як, до речі, з іншими - у нас безвізовий режим не тільки з Європейським союзом", - заявив Жовква.


Нагадаємо, у лютому Європейський Союз офіційно повідомив про введення нових правил видачі віз для жителів третіх країн, до яких належить і Україна.
Наголошується, що рішення про зміну правил видачі віз громадянам третіх країн Європарламент та Рада ЄС ухвалили ще в липні минулого року. Причиною цього стало різке зростання кількості заявників на отримання віз.
Нагадаємо, з 2021 року в Євросоюзі буде діяти нова Європейська система авторизації і інформації про подорожі для поїздок у Шенгенську зону. За новими правилами, громадяни країн, з якими у ЄС діє безвізовий режим, повинні будуть отримати дозвіл перед поїздкою в Євросоюз. Потрібно буде за 96 годин до подорожі зареєструватися, внести свої дані і сплатити збір у розмірі семи євро. Від оплати будуть звільнені люди молодше 18 і старше 70 років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



