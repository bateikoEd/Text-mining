Президент Зеленський скоординував з президентом Естонії плани з проведення цифрового форуму восени в Києві.

Глава української держави Володимир Зеленський і президент Естонської Республіки Керсті Кальюлайд під час телефонної розмови обговорили координацію зусиль у боротьбі з пандемією та пріоритетні сфери співробітництва між країнами. Про це повідомляє прес-служба президента України.
Володимир Зеленський зазначив, що міжнародні зусилля по боротьбі з коронавірусjv потрібно об'єднувати, зокрема, в економічній і соціальній сферах.
"Знаю, що днями Естонія організувала онлайнхакатон з пошуку цифрових рішень для боротьби з пандемією COVID-19. Ця інноваційна ініціатива "цифрового" реагування на сучасні виклики є своєчасною та корисною. Переконаний, вона знайде підтримку і в Україні", - підкреслив він.
Керсті Кальюлайд підкреслила, що вона бачить поліпшення бізнес-клімату в Україні, поліпшення в роботі правової системи і значне зменшення корупції на найвищому рівні. Також вона привітала Зеленського з тим, що в нашій державі вдається продовжувати реалізацію реформ незважаючи на пандемію коронавірусe, і з прийняттям закону про ринок землі. Також президент Естонії сподівається на успішнbq розгляд законопроекту про банківську діяльність.
Лідер Естонії додала, що інвестори її країни зацікавлені в українських проектах.
"Ми розробили багато реформ та законопроектів для прискорення економічного зростання. Через коронавірус деякі з них були відкладені, але ми не зупиняємося в нашому прагненні реформувати Україну. Ми готові боротися за кожен долар і раді бачити естонських інвесторів в Україні", - зазначив Володимир Зеленський.
Співрозмовники також обговорили підготовку до Другого цифрового форуму України - Естонія, який запланований на осінь 2020-го року в Києві.
"Діджиталізація, електронне управління, кібербезпека є пріоритетними сферами співпраці між Україною та Естонією. Сподіваюся вітати вас в Києві восени під час Другого цифрового форуму і обговорити прогрес нашого співробітництва", - підкреслив Володимир Зеленський.


Зазначимо, протягом 2020 року в Україні планують оцифрувати 50 основних державних послуг. ЦВК тестує онлайн зміну місця голосування. Очікується, що наступне голосування на виборах відбудеться в онлайн режимі.
Детальніше про головну небезпеку цього задуму читайте в матеріалі "Держава в смартфоні": хороша, але далека від реалізації ідея".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



