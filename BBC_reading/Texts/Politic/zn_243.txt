Однак текст документу на сайті парламенту поки відсутній.

Президент України Володимир Зеленський зареєстрував у Верховній Раді законопроєкт № 3194 "Про внесення змін до Митного кодексу України у зв'язку із реформою прокуратури та змінами у системі судоустрою України". Зеленський визначив проєкт закону як невідкладний.
Документ зареєстрували 10 березня. Головним щодо розгляду документу перед винесенням його у сесійну залу парламенту визначено Комітет з питань фінансів, податкової та митної політики.
Текст законопроєкту на сайті Верховної Ради поки відсутній.


У вересні 2019 року в Україні стартувала реформа прокуратури, у межах якої прокурорів можуть перевести до нових органів лише за умови успішного проходження атестації. Як зазначав колишній генпрокурор Руслан Рябошапка, на переатестацію погодилися 96% прокурорів.
У листопаді минулого року Генеральна прокуратура втратила функції досудового розслідування кримінальних проваджень, але залишила за собою процесуальне керівництво. У зв'язку з цим усі незавершені розслідування передали Національному антикорупційному бюро, Державному бюро розслідувань, Службі безпеки тощо.
2 січня 2020 року в Україні запрацював Офіс генерального прокурора, який в рамках реформи замінив Генпрокуратуру.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



