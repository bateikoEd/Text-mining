Премії міністрам виплачуватимуть лише за результатами роботи в кінці року.

Глава українського уряду Денис Шмигаль повідомив про те, що всі члени Кабінету міністрів відмовилися від премій до кінця року. Про це він повідомив під час брифінгу.
Він сказав, що міністрам виплачуватимуться премії після звіту їх діяльності в кінці року і за результатами їх роботи.
"Це політичне рішення, але воно важливе — міністри відмовилися від своїх премій до кінця року. І прийняли рішення, що питання премій на політичних посадах буде розглядатися за результатами роботи за рік. Залишається заробітна плата, яка не повинна перевищувати п'яти середніх зарплат в Україні, залишаються надбавки за законом", — повідомив Шмигаль.
Вже вирішено, що їх зарплати не будуть перевищувати п'яти середніх зарплат в Україні. Членам уряду залишили надбавки, але вони не можуть перевищувати 30% від зарплати.


Раніше Кабмін обмежив розмір зарплат для керівників підконтрольних державі підприємств до максимальних 1,250 млн гривень на місяць.
Як писало ZN.UA раніше, методику розрахунку зарплат менеджерів держкомпаній не переглядали 20 років. У методиці максимально допустимий розмір посадового окладу керівника підприємства може в 200 разів (максимально) перевищувати мінімальний оклад працівника основної професії, якщо вартість активів підприємства перевищує 30 млрд грн. А з урахуванням місячної премії та доплат його розмір може збільшитися приблизно в три рази.
Детальніше про зарплати чиновників воюючої країни читайте в матеріалі Сергія Следзя "Синдром Смілянського".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



