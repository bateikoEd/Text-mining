За відповідний документ проголосували понад 300 народних депутатів.

Під час позачергового засідання 30 квітня Верховна Рада проголосувала за приєднання України до Міжамериканської конвенції про виконання кримінальних покарань за кордоном. За проект закону № 0033 віддали свої голоси 304 народних депутата.
Зазначену конвенцію прийняли 9 червня 1993 року в місті Манагуа. Згідно з документом, держави-члени зобов'язані надавати інформацію про будь-якого засудженого, якщо на нього поширюється дія конвенції.
Також Міжамериканська конвенція передбачає порядок передачі засудженої особи між країнами, відмову від передачі, права засуджених і порядок відбування покарання. Також у документі окреслена юрисдикція держави щодо винесення вироку і його перегляду.
В документі прописані можливості його застосування в особливих випадках. Зокрема, це відноситься до неповнолітніх і неосудних осіб.
Міжамериканською конвенцією передбачено, що країни-учасники повинні призначити центральний орган, який виконуватиме функції, передбачені документом. В Україні таким органом хочуть зробити Міністерство юстиції.


Зазначимо, що під час сьогоднішнього засідання парламенту також підтримав приєднання України до Другого протоколу Гаазької конвенції про захист культурних цінностей у випадку збройного конфлікту 1954 року. Це дозволить Україні користуватися додатковими правовими инструментами боротьби за українські культурні цінності в окупованих Росією Криму та Донбасі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



