На волю можуть вийти майже дві тисячі ув'язнених.

Кабмін хоче оголосити амністію і випустити з в'язниць майже 2 тис. ув'язнених. Відповідний проект закону уряд подав у Верховну Раду. Про це повідомив депутат від "ЄС" Олексій Гончаренко.
"Вперше з 2016 року Кабмін подає до Верховної Ради проект Закону про амністію, який передбачає дострокове звільнення 1960 ув'язнених з 32942, які перебувають у в'язницях", - написав він у своєму Telegram-каналі.
Раніше глава Мін'юсту Денис Малюська в інтерв'ю на "радіо НВ" заявив про готовність надати роботу тим, хто відбуває довічне покарання у в'язницях.
"Величезна кількість "довічників" вкрай стримані, розумні, інтелігентні, начитані люди. Класичний приклад - це коли людина 19-20 років повернулася з армії, молодий-зелений... У когось в банді був, когось убили. Це було давно в 90−х роках, а зараз 2020-й. Я таких готовий брати на роботу. З ними можна спілкуватися про безліч різних речей", - сказав Денис Малюська.


Раніше ZN.UA писало про те, що в Україні, яка переживає травматичний досвід "гібридної агресії", питання амністії викликає зрозуміле неприйняття. Для багатьох навіть розмови про це — свідчення слабкості держави. Але в практиці кримінального права все навпаки. Детальніше про застосування амністії на практиці та її результати читайте у статті Олега Мартиненка "Непростий діалог про амністію. З чого починати?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



