При цьому будь-які спроби Росії підірвати логіку запропонованих  кроків вимагають негайної реакції.

Україна не переставала доводити партнерам, що послаблення чи скасування санкцій проти Росії можливі тільки після того, як та зробить щонайменше три кроки: припинить грубі порушення нашого суверенітету і територіальної цілісності, компенсує завдані збитки і прийме достатні заходи для недопущення таких злочинів у майбутньому. Про це у своїй статті "Пандемія міжнародних відносин"пише постійний представник України при ООН Сергій Кислиця.
Наголошується, що будь-які спроби Росaії підірвати логіку цих кроків вимагають негайної реакції.
"Кощунство Росії ми бачили, коли в російських проектах рішень, які розповсюджуються в ООН, Кремль закликає до "добросусідського" вирішення нагальних проблем...Як би це не дратувало російське МЗС, але саме українська сторона викликала снігову лавину, під якою був похований кремлівський план", - пише автор.
За його словами, щоб заблокувати російського "троянського коня", до України приєдналися США, ЄС і Грузія.
"Показово, що, попри збереження ілюзій у деяких європейських країн і припущень щодо теоретичної конструктивності Росії, Євросоюз спромігся, хоч і в останній момент, виробити єдину позицію про несприйняття російського тексту", - зазначає Кислиця, підкреслюючи, що "санкційний" бій на полях Генасамблеї ООН завершився поразкою Кремля, що зовсім не означає закінчення війни.
"Наївно припускати, що Москва облишить використовувати глобальну біду на власну користь. Ми вже бачимо, як у Росії грають на проблемах вірусу, щоби посилити суперечності у Брюсселі. Ми бачимо, яка масована пропаганда супроводжує російську "гуманітарну"допомогу, котра на практиці інколи виявляється комерційною. Ми бачимо, як у Кремлі з одного боку закликають до глобальної солідарності, а з іншого — блокують транзит гуманітарних вантажів", - резюмує постійний представник України при ООН.


Що в умовах глобальної коронакризи намагається зробити ООН? Чи планує реформуватися ця міжнародна організація? Як має діяти Україна, щоб не втратити досягнуте? Про це читайте в статті Сергія Кислиці "Пандемія міжнародних відносин" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



