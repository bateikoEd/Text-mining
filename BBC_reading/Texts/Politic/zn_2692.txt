Ексдепутат не вніс всю суму застави.

Колишній народний депутат Максим Микитась не вніс частину застави в 50 млн грн, як раніше ухвалив ВАКС, тому САП буде вимагати зміни Микитасю запобіжного заходу. Про це інформує прес-служба САП у Facebook.
"8 травня 2020 року прокурором САП подано у Вищий антикорупційний суду клопотання про зміну запобіжного заходу з застави на утримання під вартою з альтернативою внесення 100 млн гривень застави одному з фігурантів у справі заволодіння квартирами Нацгвардії, а саме - колишньому народному депутату", - йдеться в повідомленні.
В САП нагадали, що 29 квітня Апеляційна палата ВАКС скасувала рішення слідчого судді, за яким підозрюваного у справі заволодіння квартирами Нацгвардії, а саме колишнього народного депутата, у дохід держави стягнуто 80 млн гривень.
Уточнюється, що Апеляційна палата ВАКС частково задовольнила апеляційну скаргу захисників екс-депутата і визначила, що стягненню підлягає лише 30 млн гривень застави.
Крім того, Апеляційна палата ВАКС визначила для Микитася нову заставу - 100 млн гривень (ВАКС зазначав тоді, що 30 млн грн стягнуто, 50 млн грн вважаються внесеними, і ще 50 млн грн Микитась повинен внести - ред.).
"Незважаючи на те, що строк внесення застави минув, колишній депутат досі не сплатив кошти. Незважаючи на грубе порушення умов запобіжного заходу, прокурор звернувся до суду з вимогою змінити колишньому депутату запобіжний захід", - уточнили в САП.
Про дату розгляду цього клопотання буде повідомлено додатково.



Як повідомлялося, 3 квітня слідчий суддя ВАКС частково задовольнив клопотання прокурора і постановив стягнути з колишнього народного депутата і колишнього президента "Укрбуду" Максима Микитася в дохід держави 30 млн гривень застави за порушення ним процесуальних обов'язків.
У той же час суддя постановив застосувати до підозрюваного новий запобіжний захід - у вигляді застави в розмірі 100 млн гривень з покладенням відповідних обов'язків.
Зі свого боку у Вищому антикорупційному суді повідомили, що 30 млн грн застави в дохід держави у справі екс-президента "Укрбуду" було стягнуто заборгованість, кошти в сумі 50 млн грн вважаються внесеними, а інша сума застави у розмірі 50 млн грн може бути внесена як самим підозрюваним, так і заставодавцем на депозитний рахунок суду не пізніше п'яти днів з дня обрання запобіжного заходу у вигляді застави.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



