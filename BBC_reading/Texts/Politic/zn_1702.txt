Держконцерн буде трансформований в шість галузевих держкорпорацій.

Влада планує реформувати "Укроборонпром", після чого він припинить існування в тому вигляді, в якому він є зараз. Замість нього створять шість галузевих холдингів навколо прогресивних підприємств концерну. Про це повідомив заступник гендиректора концерну і глава Офісу трансформації "Укроборонпрому" Роман Бондар.
За його словами, поточна модель управління концерном повинна бути змінена, оскільки вона не забезпечує ефективне управління розрізнених підприємств-учасників концерну.
"В Укроборонпромі готуються до створення не менше 6 галузевих держкорпорацій, навколо яких буде консолідовано підприємства за принципом галузевої синергії компетенцій: ракетобудівної, авіаційної, авіаремонтної, бронетанкової, радарних і морських систем", — сказав Бондар.
"Що стосується самого Концерну, то в тому вигляді і в тій ролі, як він створювався, він точно припинить існування. Ми вважаємо, що Укроборонпром повинен бути ліквідований в результаті реформи", - підкреслив заступник гендиректора концерну.
Він додав, що реформувати неефективну систему корпоративного управління державними оборонними підприємствами неможливо без зміни законодавчої рамки: прийняття змін до Закону України Про особливості управління об'єктами державної власності в оборонно-промисловому комплексі і прийняття нового закону України Про корпоратизацію підприємств ОПК.
За словами Бондаря, на сьогодні проекти законів знаходяться на розгляді профільного комітету ВРУ, і реформа Укроборонпрому безпосередньо залежить від ефективності парламенту.
Бондар також зазначив, що без необхідних законів термін створення корпорацій складе близько 2,5 років. У той же час, з прийняттям законів - реально впоратися за 6-9 місяців.


Раніше повідомлялося про те, що військова прокуратура затримала директора заводу Концерну "Укроборонпром" за хабар у 5 тисяч доларів.
Детальніше про події у секторі оборони і безпеки країни, читайте в статті Валентина Бадрака "Сектор безпеки-2020: Усе тріщить по швах".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



