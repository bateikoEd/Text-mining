Пропонується встановити декларування цін на окремі продукти харчування, антисептики, дезінфектори та засоби індивідуального захисту.

Кабінет міністрів України під час засідання в середу, 22 квітня, ухвалив рішення про встановлення на час карантину державного регулювання цін шляхом декларування цін на 10 продуктових товарів і 20 засобів індивідуального захисту, а також на лікарські засоби і понад 10 видів антисептиків.
Зазначається, що спочатку до переліку ліків, ціни на які мали підлягати декларуванню, було включено сім препаратів, проте в одноденний термін МОЗ доопрацює цей список з урахуванням переліку лікарських засобів, включених до протоколів лікування COVID-19.
Згідно з проектом відповідної постанови, до переліку соціально значимих товарів уряд вніс такі: 
- гречку,
- цукор,
- пшеничне борошно вищого ґатунку,
- макаронні вироби (вермішель із борошна вищого ґатунку),
- пастеризоване молоко в плівці жирністю 2,5%,
- житньо-пшеничний хліб,
- яйця категорії С1,
- тушку курячу,
- мінеральну воду без газу,
- вершкове масло жирністю 72,5%.
Зазначається, що задекларувати підвищення цін у разі набуття чинності проектом постанови необхідно буде за 30 днів, якщо ціна підвищується на 15% і більше, за 15 днів - у разі підвищення на 10-15%, за три дні - в разі підвищення на 5-10%.
Також пропонується встановити декларування на антисептики та дезінфекційні засоби, у тому числі на хлогексидин, етанол, повідон-йод, кишеньковий спиртовий антисептик для рук тощо. До цього переліку також увійдуть одноразові медичні шапочки, медичні маски, медичні рукавички стерильні та нестерильні, одноразові бахіли, медичний бинт тощо.


Раніше Білорусь ввела 90-денне держрегулювання цін на 26 товарних позицій. Серед товарів м'ясо, ковбаса, риба, борошно, молоко і кисломолочні продукти. Рішення закріплене постановою відомства.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



