ОДА буде наполягати на припиненні рішення міськвиконкому до розгляду позову по суті.

Черкаська обласна державна адміністрація оскаржить у суді рішення виконавчого комітету міської ради про пом'якшення карантину в Черкасах. До розгляду позову по суті ОДА попросить суд призупинити рішення виконкому в якості забезпечувального заходу.
Позов буде подандо до Черкаського обласного окружного адміністративного суду, повідомили у пресслужбі ОДА.
Необхідність призупинити дію рішення міськвиконкому ОДА пояснюють необхідністю не допустити поширення коронавіруса в обласному центрі.
Укладачі позову наполягають, що рішення міської влади про ослаблення карантинних заходів суперечить постанові Кабінету міністрів про введення карантину на всій території України. А також суперечить постанові головного санлікаря, яким визначено правила роботи продовольчих ринків в умовах карантину.


Нагадаємо, у Черкасах міськвиконком прийняв рішення послабити карантинні обмеження для представників малого бізнесу з 1 травня. Президент Володимир Зеленський і голова МВС Арсен Аваков публічно пригрозили меровы Черкас Анатолію Бондаренку, що такі дії міської влади не залишаться безкарними.
Поліція зареєструвала кримінальне провадження за статтею 325 КК - порушення санітарних правил і норм щодо запобігання інфекційних хвороб і масових отруєнь.
Однак мери низки українських міст заступилися за Бондаренка, розцінивши дії уряду як наступ на місцеве самоврядування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



