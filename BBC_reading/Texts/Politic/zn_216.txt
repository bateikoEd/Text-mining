Сергій Сивохо засумнівався у перспективах інтеграції України в НАТО.

Віцепрем'єр міністр України з європейської та євроатлантичної інтеграції Вадим Пристайко заявив, що в основоположних документах НАТО немає положення про неможливість вступу до Північноатлантичного альянсу країни з конфліктом. Про це він написав у Twitter. 
"Пора позбутися міфів, нав'язаних нам! В основоположних документах #НАТО немає положення про неможливість вступу країни з конфліктом", - зазначив віцепрем'єр. 
За його словами, політичне рішення щодо вступу України в НАТО буде залежати від її розвитку – реформ, забезпечення демократії та верховенства права.


Нагадаємо, раніше радник секретаря Ради національної базопасности і оборони Сергій Сивохо висловив сумнів щодо перспектив інтеграції України в НАТО. 
"Це ж видно неозброєним оком, що нічого не відбувається в цьому напрямку. Так, є прагнення, так, воно закріплене в документах, але нічого такого не відбувається. Наприклад, в країни НАТО не можуть вступити країни з внутрішнім конфліктом. У нас, на жаль, бойові дії. Що робити?", - заявив Сивохо.
За словами оглядачки ZN.UA Тетяни Силіної, Сивохо, впевнено повідомляючи, що в  напрямку євроатлантичної інтеграції "нічого не відбувається", реально підставляє президента Зеленського, який стверджує, що Україна модернізує сектор безпеки та оборони країни у відповідності до стандартів Альянсу. 
Крім того, оглядачка зауважила, що глибоке здивування викликає той факт, що під час російської агресії персонаж з такими "знаннями" і таким світоглядом все ще щось радить секретарю державного органу, відповідального за національну безпеку і оборону країни. Нехай і позаштатно.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



