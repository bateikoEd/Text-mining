Активісти вимагають у Зеленського пояснень, чому "злили" справу про вбивство Каті Гандзюк.

Після того, як 27 квітня Офіс генпрокурора повідомив про завершення розслідування щодо ключових фігурантів справи про вбивство активістки Катерини Гандзюк, і фактично - про "злив справи", соратники вбитої активістки влаштували під Офісом президента акцію протесту з вимогою звільнити генпрокурора Ірину Венедиктову, а від президента Зеленського вимагають пояснень про завершення досудового слідства по Владиславу Мангеру і Олексію Левіну - підозрюваних організатора та замовника нападу на активістку Гандзюк. Про це передає hromadske.
На думку учасників акції, завершення досудового слідства передчасне, адже прокуратура та СБУ мають ще 3 місяці. На думку активістів, це свідчить про "злиття справи" новим генпрокурором Іриною Венедиктовою, ящо грає на користь сторони захисту, оскільки останні зможуть заявляти про недостатню кількість доказів.
"Захист Мангера неодноразово просив передати справу в такому вигляді, в якому вона є, в суд. І в принципі, саме це зараз і зробили", - сказала адвокат потерпілих Євгенія Закревська.
Активісти акції запалили фаєри і скандували "Венедиктову у відставку" і "Хто замовив Катю Гандзюк".
Згодом до мітингувальників вийшли спікер президента України Юлія Мендель і прокурор по справі Андрій Сенюк. Мендель запевнила, що почула, чим незадоволені активісти і додала, що поки реакції від президента ще немає.
Згодом до активістів вийшов і заступник генпрокурора Олексій Симоненко, поки відповідальний за справу Катерини Гандзюк. Він сказав, що нові докази у справі відсутні, тому справу передали в суд. У той же час тих, що вже отримали, на його думку, достатньо. Також Симоненко каже, що прокуратура розрахувала час так, щоб захист підозрюваних встиг ознайомитися з матеріалами справи, яких більше 50 томів.


Детальніше про те, кому вигідний поспіх у справі Гандзюк читайте в інтерв'ю Інни Ведернікової з адвокатом Євгенією Закревською "Генпрокуратура відмовилася збирати докази проти Мангера і раптово завершила розслідування адвокат Гандзюк" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



