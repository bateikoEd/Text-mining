Важко запідозрити Банкову в нерозумінні того, що диригентська паличка процесу знаходиться не в Києві.

У вівторок, 5 травня, президент Володимир Зеленський своїм указом створив делегацію України для участі у ТКГ і затвердив її персональний склад.
Вперше в історії існування цього переговорного майданчика Україну представлятимуть й очільники трьох комітетів Верховної Ради (народні депутати від "Слуги народу"), а в дві підгрупи призначені представники виконавчої влади. Збільшено і склад делегації.
Але чи може дати відчутний позитивний результат це "переформатування" мінської команди, запитується редакторка відділу міжнародної політики ZN.UA Тетяна Силіна.
"За шість років існування Тристоронньої контактної групи у ній змінилося безліч учасників. Тільки за Зеленського менш ніж за рік його президентської залученості в нормандско-мінську тематику це вже шостий указ про зміну складу ТКГ. Кого з його попередників Зеленський може дорікнути в непрофесіоналізмі? Досвідченого дипломата і юриста-міжнародника посла А. Моцика? Досвідченого політика і дипломата Романа Безсмертного? Або нинішнього віце-прем'єра А. Рєзнікова, який отримав нині підвищення в ТКГ? То може причина гальмування "Мінська" все ж не в персоналіях, рангах і статусах?", - наголошує автор.
Просто в нашому випадку проблема полягає в тому, що і перша скрипка, і диригентська паличка знаходяться, на жаль, не в Києві, а в Кремлі.
"Володимир Зеленський може напхати ТКГ хоч міністрами, хоч віцепрем'єрами, посадити туди навіть абсолютно всіх голів комітетів разом зі спікером ВРУ, результат буде такий самий, як і раніше – "Мінськ" гальмуватиме", - додає Тетяна Силіна.


Докладніше про те, навіщо президент "посилив" мінську команду і до чого це призведе, читайте в статті Тетяни Силіної "Тристоронній "Квартет"" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



