При цьому реальних реформ від Саакашвілі очікують лише 19% українців.

Про те, що експрезидента Грузії та колишнього очільника Одеської ОДА Міхеїла Саакашвілі можуть призначити віцепрем'єром з реформ чули 69% українців, йдеться у результатах дослідження New Image Marketing Group, проведеного на базі додатку "Лемур".  Нічого про це не чули 31% респондентів. Підтримують призначення Саакашвілі на посаду віцепрем'єра 33% опитаних, протилежної думки притримуються – 25% громадян.


При цьому 8% українців цілком позитивно оцінюють минулу політичну діяльність Саакашвілі в Україні, скоріше позитивно – 24% респондентів. Негативно оцінюють минулу діяльність ексочільника Одеської ОДА  в Україні 48% опитаних, ще 30% - скоріше негативно. Не змогли відповісти на це запитання 20% опитаних.


При цьому 61% не довіряє Міхеїлу Саакашвілі, а повністю довіряють 8% опитаних. Також 7% українців зазначили, що на посаді віцепрем'єра з реформ Саакашвілі буде повністю ефективним. Протилежної думки притримуються 49% громадян.


Окрім того, 44% громадян очікують від Саакашвілі на вказаній посаді чергових конфліктів, скандалів, показухи та епатажу. Реальних та ефективних реформ очікують 19% респондентів, ще 18% українців вважають, що Саакашвілі спробує реалізувати реформи, які не принесуть реальних результатів.
Водночас 46% опитаних зазначили, що жодну реформу Саакашвілі не зможе реалізувати ефективно. Ще 29% українців вважають, що реалізація антикорупційної реформи може бути ефективною у виконанні Саакашвілі.




Опитування провели у період з 23 по 24 квітня серед українців віком від 18 років. Вибіркова сукупність дорівнює 1204 респондентам. Онлайн-опитування провели за інтерактивною структурованою анкетою, посилання на яку відправляли потенційним респондентам з бази даних. Загальна репрезентативна похибка для вибіркової сукупності склала 3,8%з ймовірністю 0,95.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



