За словами голови фінансового комітету Ради, депутати не збираються порушувати регламент.

За словами голови парламентського комітету з питань фінансів, податків і митної політики Данила Гетманцева, в Раді шукають можливості прискорення процедури розгляду 16 тисяч поправок до так званого "антиколомойскього" законопроекту в рамках регламенту.
"Чесно? Не знаю, що ми з цими усіма поправками робитимемо. Але знаю одне: регламент ми порушувати не будемо... Зараз ми вивчаємо можливість розгляду правок у різних формах, але строго за регламентом. Щоб прискорити процедуру", - розповів Гетманцев в інтерв'ю виданню LB.ua, опублікованому в четвер, 9 квітня.
"Вас я можу запевнити, що ми не порушуватимемо норми регламенту і підемо виключно в його рамках", - підкреслив депутат.
Він уточнив, що члени комітету ще не приступали до розгляду поправок, так як через їх величезну кількість технічно дуже складно скласти зведену таблицю.
"Підготувати таблицю поправок до другого читання – це досить копітка робота. Редагувати таблицю може взагалі одна людина. Поки навіть немає таблиці. Нам необхідно мінімум три дні для підготовки таблиці", - пояснив голова комітету.
Члени комітету ще навіть не приступили до вивчення змісту поданих депутатами поправок. Однак Гетманцев не виключає, що серед 16 тисяч поправок можуть бути ідентичні.
"Можу сказати, що поки що ми їх не читали. Поки що вони просто вносяться у таблицю... Якщо там будуть дублюючі поправки, то ми можемо з вами сказати: так, це зловживання, спрямоване на затягування розгляду законопроекту", - розповів Гетманцев.
Голова комітету припустив, що процес розгляду законопроекту може розтягнутися на місяць і більше.
Зазначимо, що депутати зареєстрували понад 16 тисяч поправок до закону, поставивши рекорд в історії українського парламентаризму. Зокрема, більше 6000 правок запропонував Антон Поляков, виключений з фракції "Слуги народу" за порушення дисципліни, На другому місці з більш ніж 1900 правками співголова близької в Ігоря Коломойського депутатської групи "За майбутнє". "Слуги народу" Дмитро Чорний, Олег Дунда, Сергій Демченко, Ольга Василевська-Смаглюк і Олександр Дубинський подали майже 7,8 тисяч правок.


Як повідомлялося, 30 березня Рада підтримала в першому читанні проєкт закону про удосконалення деяких механізмів регулювання банківської діяльності, також відомий як "антиколомойський" законопроект. Його підтримали 198 із 248 членів фракції "Слуги народу". Без голосів "Європейської Солідарності", "Голосу", групи "Довіра" та позафракційних депутатів президентська фракція не змогла б забезпечити прийняття законопроєкту.
Згідно з законопроєктом, націоналізований банк неможна повернути колишнім власникам, вони можуть претендувати лише на грошову компенсацію. При цьому закон визначає порядок розгляду результатів аудиту, на підставі якого суд повинен виносити рішення: раніше ця процедура залишалася неврегульованою і фактично залежала від "особистого переконання" суддів.
Від прийняття цього закону, зокрема, залежать перспективи продовження співпраці України з МВФ. Якщо закон не приймуть, Україна може розраховувати не на 8, а лише на 1,5 млрд доларів від МВФ на подолання економічних наслідків пандемії COVID-19 і карантину. Детальніше читайте у матеріалі Юлії Самаєвої "Коломокризис" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



