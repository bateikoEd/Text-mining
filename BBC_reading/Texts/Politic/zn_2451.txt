Цьому сприяє рішення Печерського райсуду Києва від 4 травня.

Обрання Печерським райсудом Києва заочно запобіжного заходу у вигляді арешту експрезиденту України Віктору Януковичу дає можливість Офісу генерального прокурора почати процедуру його екстрадиції.
Як повідомляє пресслужба ОГП, також прокурори будуть звертатися до суду за дозволом на здійснення спеціального досудового розслідування (in absentia).
4 травня суд обрав Януковича запобіжний захід у вигляді утримання під вартою у кримінальному провадженні від 7 листопада 2017 за фактом захоплення державної влади (ч. 1 ст. 109 КК України). Провадження стосується обставин захоплення Януковичем в період вересня – жовтня 2010 державної влади "шляхом вчинення дій, спрямованих на незаконне збільшення обсягу його владних повноважень як президента України".
У прокуратурі зазначають, що владні повноваження належали до повноважень законодавчої та виконавчої влади, внаслідок повернення неконституційним способом дії Конституції України від 28 червня 1996 року, в яку Законом України "Про внесення змін до Конституції України" від 8 грудня 2004 року №2222-IV були внесені зміни.


У 2019 році Віктора Януковича засудили до 13 років ув'язнення за державну зраду і пособництво у веденні агресивної війни проти України з боку Російської Федерації. Сторона обвинувачення при цьому просила для президента-втікача 15 років в'язниці. Суд не знайшов обтяжувальних обставин злочину, і визнав пом'якшувальною обставиною те, що Янукович діяв під впливом російської влади.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



