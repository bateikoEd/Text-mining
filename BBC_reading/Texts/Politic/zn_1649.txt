Порядок денний роботи парламенту поки невідомий.

У п'ятницю 24 квітня можуть відбутися два позачергові засідання Верховної Ради, повідомила заступниця голови фракції "Слуга народу" Євгенія Кравчук. Друге засідання можуть скликати через заяв колишнього міністра фінансів Ігоря Уманського про нібито махінації з ПДВ.
"Так, в п'ятницю о 13.00 – позачергове засідання. І можуть відбутися два позачергові засідання", - повідомила Кравченко.
За її словами, одне засідання може скликати спікер парламенту Дмитро Разумков за ініціативою президента Володимира Зеленського. Друге – за ініціативою народних депутатів.
"Наші депутати теж поставили підписи, там треба 150 підписів народних депутатів (для скликання позачергового засідання Ради – ред.) і мова йтиме про створення ТСК (тимчасової слідчої комісії – ред.) з розслідування заяв колишнього міністра фінансів Уманського, про, так зван махінації з ПДВ", - розповіла народний депутат.
Кравчук також розповіла, що під час засідання, ініційованого Зеленським, депутати спробують скасувати рішення щодо ухвалення змін до регламенту, а також рішення щодо прийняття у другому читанні закону про місцеве самоврядування. Обидва закони Рада прийняла 16 квітня.
"Сьогодні повинен бути відомий повний порядок денний. Ми очікуємо, що там будуть ще законопроєкти, які вимагають позитивного голосування, тому що треба максимально використовувати засідання Верховної Ради", - додала Кравчук.


Нагадаємо, 16 березня Верховна Рада проголосувала за зміни до регламенту, які повинні скоротити терміни розгляду проєкту "антиколомойского" закону. До другого читання документа зареєстрували 16 тисяч правок. Однак, крім скорочення термінів, зміни створюють ризики для функціонування опозиції в парламенті і в цілому для демократії.
"Антиколомойский" законопроєкт передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
У першому читанні документ прийняли 30 березня. Однак "Слузі народу" не вистачило власних голосів.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



