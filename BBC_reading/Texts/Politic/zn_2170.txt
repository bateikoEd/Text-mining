Верховна Рада підтримала відповідний проект звернення.

Верховна Рада підтримала звернення до міжнародного співтовариства щодо засудження агресії РФ проти України, незаконної анексії Криму та окупації ОРДЛО, політичних репресій проти українських громадян та звільнення політичних в'язнів. За проект звернення проголосували 309 депутатів.
Зокрема, депутати закликали іноземні держави та парламентські асамблеї міжнародних організацій засудити дії РФ, спрямовані проти територіальної цілісності та суверенітету України. Парламентарії також звернулися із закликом продовжувати політику невизнання анексії Криму, чинити тиск на Росію, яка грубо порушує Статут ООН і застосовувати всі можливі види санкцій до фізичних та юридичних осіб, органів державної влади країни-агресора.



Нагадаємо, що в лютому 2014 року на території Криму з'явилися "зелені чоловічки" - військові без розпізнавальних знаків, які захопили адміністративні будівлі на території півострова. Російські влади заперечували звинувачення України в тому, що це кадрові військові РФ. У березні Росія анексувала Крим після фіктивного "референдуму". Після президент РФ Володимир Путін заявив про те, що "Росія ніколи не заперечувала", що "зелені чоловічки" були частиною спецоперації по окупації українського півострова. Потім Міноборони Росії заснував медаль "За повернення Криму", датовану 20 лютого 2014 року. Росія систематично порушує права людини в Криму.
Після анексії Росія окупувала окремі райони Донбасу. РФ, як і у випадку з Кримом стверджує, що "їх там немає". Однак, вже не раз знаходилися докази протилежного.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



