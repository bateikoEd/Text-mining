І це не дивно на тлі пропозицій створити "Консультативну раду" з бойовиками і Росією у статусі спостерігача.

Більшість українців не вважає успішними зусилля влади у впровадженні реформ, протидії поширенню коронавірусу COVID-19 та боротьбі з російською агресією в Донбасі, свідчать дані свіжого опитування Київського міжнародного інституту соціології  (КМІС).
Так, успішною у врегулюванні конфлікту в Донбасі владу вважають 17% опитаних, протилежної думки – 70%.
У питанні оцінки ефективності протидії коронавірусу думки українців розділилися майже навпіл: 40% респондентів вважають владу успішною, 48% - неуспішною.
Водночас 17% респондентів думають, що влада успішна у забезпеченні доступності медичних послуг для громадян, однак 70% притримуються іншої думки.
Якихось значних зрушень у боротьбі з корупцією на вищих шаблях не бачать 75% опитаних українців, бачать – 10%. Ще 65% респондентів не бачить просування в розслідуванні резонансних кримінальних справ, відзначають успіх тільки 9%.
Ефективною у запобіганні спричинених пандемією економічних труднощів владу вважають 17% респондентів, менш оптимістично налаштовані 57%. Успіхів нової влади у справі зниження тарифів ЖКГ не бачать 62% респондентів, 24% - бачать.




Опитування проведене у період з 27 по 30 березня 2020 року методом CATI (телефонні інтерв'ю з використанням комп'ютера, computer-assisted telephone interviews) на основі випадкової вибірки мобільних телефонних номерів.
Проведено 1500 інтерв'ю, похибка вибірки з імовірністю 0,95 не перевищує 3%. Дані дослідження порівнюються с результатами опитувань КМІС упродовж лютого-вересня 2019 року.
Вибірка репрезентативна для дорослого населення (віком 18 років і старше) України, крім тимчасово окупованих Криму та Донбасу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



