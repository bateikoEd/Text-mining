Дотримання принципів Копенгагенської конвенції дає можливість виконати всі умови України з безпеки для проведення такого волевиявлення.

У жовтні 2020 року місцеві вибори повинні пройти на всій території України, включно з тимчасово окупованими Росією територіями Донецької і Луганської областей, з такою заявою під час онлайн-дискусії "Пандемія, реформа, війна і світ: погляд з Українського Білого Дому", організованої Atlantic Council у понеділок, 4 травня, виступив глава Офісу президента Андрій Єрмак, передає "Інтерфакс-Україна".
За його словами, поки це питання не обговорювалося в Офісі президента і дата місцевих виборів залишається незмінною.
"І я дуже вірю, що нам вдасться провести місцеві вибори, зокрема і на підконтрольних територіях. Загалом по всій території нашої країни. І ці вибори за українським законодавством, базуючись на всіх принципах Копенгагенської конвенції, будуть дуже потужним шляхом для припинення війни на Донбасі", - вважає голова ОП.
Єрмак вказав, що дотримання принципів Копенгагенської конвенції дає можливість виконати всі умови України з безпеки для проведення таких виборів.
"Це стосується і виведення іноземних формувань, і передачі контролю під контроль (Україні – ред.) і всього іншого", - додав він.


Верховна Рада повинна оголосити проведення загальних місцевих виборів не пізніше 27 липня 2020 року. Але чи до того часу діятиме карантин, чи буде введений режим надзвичайного стану, — сказати неможливо. Майже 20 країн світу вже перенесли свої вибори, призначені на кінець весни і літо 2020-го.
Детальніше про те, які проблеми чекають місцеві вибори в Україні в цьому році, читайте в статті Ігоря Попова "Місцеві вибори: карантин плюс феодалізація всієї країни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



