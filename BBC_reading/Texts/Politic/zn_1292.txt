Ексголову Українського інституту національної памʼяті допитають в ДБР.

Колишнього Голову Українського інституту національної памʼяті Володимира Вʼятровича викликають на допит до Державного бюро розслідувань за проведення у 2018 році конференції, присвяченої Голодомору. Про це В'ятрович повідомив у своєму дописі в Facebook.
"Імперія завдає удар у відповідь. Мене викликають на допит в ДБР. У якості свідка по справі, ініційованій Бужанським - за проведення міжнародного форуму, присвяченого 85 роковинам пам'яті жертв Голодомору. У нас знову садитимуть за правду про злочини комуністів?", - написав Володимир Вʼятрович.
Наразі Вʼятрович є свідком у справі про проведення 22-24 листопада 20218 року Міжнародного форуму "Україна пам'ятає, світ визнає" до 85-тих роковин Голодомору 1932–1933 років в Україні.


Володимир В'ятрович з березня 2014 року очолював Український інститут національної пам'яті. У вересні 2019 року Кабмін звільнив його з посади директора УІНП. Він прогнозував своє звільнення, пов'язуючи його з публічною підтримкою Петра Порошенка на президентських виборах і критикою Володимира Зеленського та його команди.
Минулого року Володимир В'ятрович отримав посвідчення народного депутата замість Ірини Луценко, однак одразу ж його визнання депутатом оскаржив у Верховному суді Андрій Хілько, відомий своїм позовом проти Зеленського в ході виборчої кампанії.
Його присяга так і не відбулась, оскільки, за словами спікера Разумкова, з ЦВК не надійшли документи.
Пізніше Володимир В'ятрович звернувся до СБУ через проведення в Києві конференції до 140-річчя радянського диктатора Йосипа Сталіна, яку організували представники "Комуністичної партії".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



