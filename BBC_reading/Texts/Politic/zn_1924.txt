Однак виключати те, що на тлі боротьби з пандемією мери включилися у виборчу кампанію, озачає заперечувати очевидне.

Протистояння мерів і губернаторів в обласних центрах України, що загострилося під час боротьби з епідемією коронавірусу, у своєму інтерв'ю ZN.UA прокоментував голова партії "Слуга народу", перший заступник керівника її парламентської фракції Олександр Корнієнко.
"Ми не перейняли традицію всіх без виключення наших "папередніків" і не зробили губернаторів керівниками виборчих штабів. Це наша усвідомлена позиція. З таким підхходом нам легше працювати з людьми, грунтуючись на їх професійні якості. І легше прощатися. Кожен губернатор перебуває у фокусі уваги ОП і в разі якогось системного провалу він залише свій пост. Тому прямої конкуренції з мерами в рамках виборчої кампанії немає", - розповів голова політсили.
Водночас, за словами Корнієнка, є різне бачення вибору інструментів боротьби з епідемією, і в цій точці саме бракує завершеності децентралізації на рівні областей та інструменту префекта. Нехай навіть у м'якій формі.
"Немає, як ви правильно помітили, чітко виписаної рамки взаємовідносин і повноважень центральної і місцевої влади. У цьому проблема. А не у прізвищі мера, губернатора або куратора з ОП", - пояснює він.
Певна опозиційність центральної влади стосовно мерів – складне питання, вважає голова партії влади. З точки зору керованості країною в конкретний момент це, звичайно, погано. З точки зору гострої дискусії "Слуги народу" з місцевою владою до пандемії очевидно, що в карантин зайшли вже в якомусь сформованому форматі відносин.
"Звичайно, відіграв роль і наш виборчий посил про повне перезавантаження, зокрема і місцевої влади. Тим не менш, ставши владою нам довелося почати діалог із мерами, і ми потроху вирівняли становище", - додав голова "СН".
Говорячи про те, чому все ж не складається команда, співрозмовник ZN.UA вказав на те, що факторів багато.
"Можливо, тому, що це все-таки має бути зустрічний рух. Безумовно, десь не допрацювала губернаторська вертикаль. Не вдалося оперативно провести правильні призначення по лінії заступників, голів районних адміністрацій. Це треба визнати. Як, утім, і те, що відбувся певний перекіс і з боку мерів. Я розумію, що на них лягло основне навантаження, - вони фізично ближчі до людей, але впроваджувати комендантську годину рішенням міськради – теж не вихід. Це махновщина. Тож тут обопільна відповідальність", - вважає політик.
При цьому мери присутні на селекторних нарадах. Нещодавно мер Києва Віталій Кличко (він же – голова Асоціації міст України) був на апаратній нараді, де обговорювалися питання закриття ринків. За словами голови "СН", це була жорстка дискусія, під час якої Кличко обстоював позицію міських голів".
Однак справа в тому, що сьогодні деякі мери за політичною вагою не поступаються лідерам парламентських партій. І тому виключати те, що і вони на тлі боротьби з пандемією включилися у виборчу кампанію, означає заперечувати очевидне.


Як ліквідувати хаос у держуправлінні? Коли і як буде завершено децентралізацію? Чому мери виявилися сильнішими за центральну владу? Чи навернуть їх у партійне рабство, змінивши Виборчий кодекс? Чому "СН" провалює партійне будівництво в регіонах? У чому ідея партії влади, що об'єднала людей, які представляють ворогуючі ідеології? Читайте в інтерв'ю Інни Ведернікової з головою партії "Слуга народу" Олександром Корнієнком у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



