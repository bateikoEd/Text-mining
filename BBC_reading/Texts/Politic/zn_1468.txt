Зеленський привітав українців зі святом Воскресіння Христа.

Президент України Володимир Зеленський привітав усіх християн східного обряду з наступаючим святом - Воскресінням Христовим. Відповідне відео опубліковане на сайті глави держави.
За словами президента, Великдень - це перемога життя над смертю, це свято радості.
"Давайте в сьогоднішній ситуації знайдемо позитив. Ми повертаємося до традицій наших предків, у яких не було супермаркетів або доставки готових кошиків через інтернет. В цьому році кожна господиня може приготувати домашню паску. Смачну, тому що вона буде зроблена своїми руками. Кожен господар може зробити м'ясні смаколики. І разом зі своїми дітьми ви всі будете малювати писанки і крашанки, вимазуючи при цьому і одяг, і руки, і обличчя. Це свого роду загальнодержавний сімейний тімбілдінг. Так, ми залишаємося вдома. І нехай після вихідних і після карантину нас лякають цифри на вагах, а не на термометрі", - сказав Зеленський.
Президент зазначив, що сьогодні ситуація, коли ми не пускаємо на вулицю наших батьків - це прояв турботи.
"Пам'ятаєте, як в дитинстві батьки не пускали нас на вулицю? А сьогодні така ситуація, що ми не пускаємо на вулицю наших батьків. І це не помста. Це - турбота. Коли ми всі залишаємося вдома - це дійсно єднання. Єднання заради лікарів, заради здоров'я нашої нації, а отже - її майбутнього", - сказав Зеленський.
"Дорогі українці! Давайте пам'ятати мудрість Нагірної проповіді Христа: не варто виставляти власну праведність напоказ. Сильна віра - це віра в нашому серці. Нехай в наші серця прийдуть добро, світло і милосердя. Хай в наші будинки прийдуть радість, достаток і любов. Нехай на нашу землю прийде мир, мир і ще раз мир", - побажав глава держави.

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



