До суду надійшла заява про заборону підписувати і публікувати закон про ринок землі.

В Окружний адміністративний суд Києва надійшла заява з проханням заборонити голові Верховної Ради проводити будь-які дії, спрямовані на підписання закону про ринок землі. Про це повідомляється на сайті ОАСК.
"Позивач, зокрема, просить ОАСК в порядку забезпечення позову заборонити Голові Верховної Ради і будь-кому з окремих депутатів і працівників апарату парламенту вчиняти будь-які дії, спрямовані на підписання ЗУ "Про внесення змін до деяких законодавчих актів України щодо обігу земель сільськогосподарського призначення", прийнятого 31 березня, його направлення на підпис Президенту і подальше офіційне опублікування закону", — повідомляє прес-служба суду.
На даний момент Окружний суд вивчає питання щодо наявності правових підстав для прийняття заходів по забезпеченню позову.


Також у Раді зареєстрували 12 постанов про скасування голосування по законопроекту.
Нагадаємо, депутати в ніч з 30 на 31 березня прийняли законопроект "Про запуск ринку землі в Україні".
Згідно законопроекту, з 1 липня 2021 року фізичні особи зможуть продавати свої земельні ділянки і паї. Українці зможуть купувати не більше 100 га в одні руки. З 2024 року купувати землю ( до 10 тисяч га) зможуть юридичні особи. Іноземці зможуть отримати право на придбання землі після всеукраїнського референдуму, законопроект про який планують розглянути після зняття карантинних заходів.
Мораторій на продаж землі діяв в Україні з 2001 року. Спочатку його продовжили до 2005 року - до того часу в Україні повинні були розробити закон про обіг сільськогосподарських земель та ввести ринок.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



