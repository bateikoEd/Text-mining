Копирайт изображения
УНІАН
Image caption
Міхеіл Саакашвілі під час прориву кордону у вересні 2017 року
Українські соціальні мережі вибухнули жартами, захопленням та щирим здивуванням від інформації про можливе призначення Міхеіла Саакашвілі віцепрем'єр-міністром з питань реформ в українському уряді.
Інформацію про можливе призначення спочатку опублікувала низка ЗМІ, потім підтвердили депутати зі "Слуги народу", а врешті й сам Міхеіл Саакашвілі.
На коліна не ставав: Зеленський у річницю президенства пообіцяв закінчити війну
"Переповнюють емоції". Саакашвілі повернувся
Він пообіцяв представити у Раді своє бачення реформ в Україні. Очікується, що призначення може відбутись вже у п'ятницю.
Колишній президент Грузії переїхав до України після Євромайдану, вважався другом Петра Порошенка. Саакашвілі став керівником Одещини, але згодом почав сваритися з усім керівництвом країни. Спочатку прем'єром Яценюком, потім керівником МВС Арсеном Аваковим і врешті - з президентом Порошенком.
Той спочатку дав йому український паспорт, але потім звільнив з посади й у 2017 році позбавив громадянства та намагався недопустити в Україну.
Проте Саакашвілі прорвався через польський кордон і всю зиму 2018 року організовував у Києві протести проти Порошенка.
Image caption
Організовані Саакашвілі мітинги проти Порошенка
Врешті його таки депортували з України, але він повернувся до Києва після перемоги Володимира Зеленського. Новий президент України повернув йому громадянство.
Міхеіл Саакашвілі - імпульсивний, він встиг пересваритись з багатьма, а про його конфлікт з чинним міністром внутрішніх справ Аваковим ходять легенди. Особливо після відео, де вони обливались водою зі склянок на засіданні Ради реформ ще при Порошенку.
Все це і стало об'єктом глузування у соцмережах, адже багато хто очікує конфліктів і у новій владі у разі призначення Саакашвілі.
"Перший указ: Порошенка позбавляють громадянства та викидають за Шегині", - жартує Антон Ходза, нагадуючи, що саме там Саакашвілі прорвав кордон.
"Якщо Саакашвілі призначать віцепрем'єром, то в нас скоро закінчиться попкорн - скільки різножанрового кіно закрутиться на всіх напрямках", - пише журналіст Євген Кузьменко.
Він жартує з "продуктивності" співпраці Саакашвілі та Авакова.
Пропустити Facebook допис , автор: Yevheniy
Если Саакашвили назначат таки вице-премьером, у нас скоро закончится попкорн — столько разножанрового кино закрутится на...
Posted by Yevheniy Kuzmenko on Wednesday, 22 April 2020
Кінець Facebook допису , автор: Yevheniy
"По-перше, гойдалки Саакашвілі-Аваков запрацюють в турборежимі. Кинутою склянкою справа не обмежиться. Виживе тільки один", - прогнозує він.
Журналіст припускає, що у разі такого кадрового призначення Зеленський покаже себе дійсно "ризикованою людиною".
"Петро Олексійович радісно хрумкотить попкорном і думає, а чи не послати Зеленському касету з фільмом "День сурка", - натякає він на майбутній конфлікт президента та Саакашвілі.
Політолог Володимир Фесенко стримано припускає, що призначення Саакашвілі буде повторенням помилки Петра Порошенка.
Пропустити Facebook допис , автор: Владимир
По возможному назначению Саакашвили вице-премьером. Это будет повторение ошибки Порошенко. Запрограммированный конфликт...
Posted by Владимир Фесенко on Wednesday, 22 April 2020
Кінець Facebook допису , автор: Владимир
"Це запрограмований конфлікт, спочатку всередині уряду, а потім неминуче - публічне протистояння між Саакашвілі та президентом", - вважає пан Фесенко.
Більшість оглядачів не прогнозують нічого доброго від цього кадрового призначення.
"Якщо Саакашвілі впихнуть в уряд - я не заздрю Зеленському", - пише журналістка Марина Данилюк-Єрмолаєва.
Пропустити Facebook допис , автор: Svyatoslav
Як би уже за пару місяців головною проблемою Зеленського не стало те, шо всі кордони закриті. (депортувати нема...
Posted by Svyatoslav Xomenko on Wednesday, 22 April 2020
Кінець Facebook допису , автор: Svyatoslav
"Все може дійти до того, що Зеленському у разі чого доведеться користатися лайфхаками Порошенка - забирати паспорт і ловити спецназом СБУ ", - жартує вона.
Дехто жартує, що кордони закриті, тож депортувати Саакашвілі у разі чого президент не зможе.
Пропустити Facebook допис , автор: Сергій
З призначенням Саакашвілі віце-прем'єром з питань реформ, думаю, конфлікти у команді Зеленського неминучі. Саакашвілі...
Posted by Сергій Руденко on Wednesday, 22 April 2020
Кінець Facebook допису , автор: Сергій
Журналістка Тетяна Даниленко вже розмірковує, кого обере головним злом для себе Саакашвілі в новій владі і проти кого боротиметься в уряді.
"Хліба може і не буде, але видовищ точно буде вдосталь", - жартує журналістка.
Публіцист Сергій Руденко припускає, що Саакашвілі може спрацювати на конструктив, але конфлікти у владі будуть.
Пропустити Facebook допис , автор: Тетяна
Питання не тому, чи назначать Саакашвілі. Питання, кого обере головним злом Саакашвілі і проти кого боротися він йде в уряд. Усе це звичайно весело: хліба може й не буде, але видовищ точно буде вдосталь.
Posted by Тетяна Даниленко on Wednesday, 22 April 2020
Кінець Facebook допису , автор: Тетяна
"Саакашвілі може бути як мирним атомом, так і ядерною зброєю, здатною рознести все навколо. Головне - хто і як використовуватиме цю ядерну енергію", - розмірковує він.
А журналіст Роман Романюк зауважує, що на майбутній урядових нарадах поруч з Аваковим не ставитимуть склянок, щоб не провокувати конфлікт з Саакашвілі.
Хочете отримувати найважливіші новини в месенджер? Підписуйтеся на наш Telegram або Viber!
