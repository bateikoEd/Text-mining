Запланована відеоконференція з міністрами закордонних справ.

Міністри закордонних справ в Раді ЄС під час відеоконференції 22 квітня обговорять Україну і регіон Східного партнерства. Відповідний анонс опублікували на сайті Ради Євросоюзу.
"Міністри оцінять підхід і політику ЄС щодо Східного сусідства у світлі пандемії COVID-19. Міністри приділять особливу увагу Україні та регіону Східного партнерства", - йдеться в повідомленні.
Зазначено також, що глави зовнішньополітичних відомств обговорять останні міжнародні події, пов'язані з протидіями пандемії коронавірусу. Під час засідання розглянуть ситуацію в Лівії.
Засідання відбудеться під головуванням Високого представника ЄС з питань зовнішньої політики і політики безпеки Жозепа Борреля.


Станом на 20 квітня в світі зафіксовано 2 404 071 випадок зараження COVID-19. Всього через коронавірус померли 165 229 осіб , а вилікувались - 624 698. Зокрема, в Україні офіційно підтвердили 5710 випадків захворювання на коронавірус.
В кінці березня Держсекретар Сполучених Штатів Майкл Помпео обговорив з високим представником ЄС Жозепом Боррелем координацію спільних зусиль у боротьбі з коронавирусною інфекцією. Тоді в Брюсселі в черговий раз заявили про те, що для боротьби з коронавірусом необхідно об'єднувати зусилля і правильно інформувати громадян. Помпео і Боррель погодили спільне міжнародне співробітництво та посилення гуманітарної допомоги медичного спрямування для найбільш вразливих держав.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



