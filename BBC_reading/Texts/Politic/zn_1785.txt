При цьому відповідний законопроект переводить в ручний режим останню фазу реформи.

Верховна Рада не змогла скасувати своє рішення щодо внесення змін до закону "Про місцеве самоврядування в Україні". За відповідну постанову проголосували 43 депутати.
Зокрема, у пояснювальній записці до постанови йдеться про те, що голова Верховної Ради 16 березня не мав права ставити на голосування законопроєкт, а депутати не мали права ухвалювати рішення.
"Частиною четвертою  статті 102 Регламенту Верховної Ради України встановлено, що за рішенням Верховної Ради остаточне прийняття законопроєкту відразу після другого читання можливе лише у тому випадку, якщо  не надійшло зауважень щодо його змісту від народних депутатів та якщо не надійшло зауважень щодо його змісту від юридичного чи експертного підрозділів Апарату Верховної Ради. Виконання цих умов є обов'язковим. В разі невиконання хоча б однієї з цих умов головуючий на засіданні Верховної Ради не має жодного права ставити на голосування законопроект для прийняття його в цілому", - йдеться у пояснювальній записці.
Однак, згідно з документом, під час розгляду законопроєкту № 2653 надійшли зауваження від депутатів, а також на сайті Верховної Ради були опубліковані зауваження Головного юридичного управління.


Нагадаємо, 16 квітня парламент ухвалив у другому читанні № 2653 "про внесення змін до закону "Про місцеве самоврядування в Україні". Зокрема, законопроєкт передбачає, що визначення адміністративних центрів територіальних громад та затвердження територій територіальних громад здійснює Кабінет міністрів України. Вибори новостворених та затверджених громад мають відбутися одночасно з місцевими виборами, запланованими на осінь 2020 року. Також закон наказує Кабміну протягом трьох місяців підготувати та подати в парламент законопроєкт нового адміністративно-територіального устрою.
Водночас у своїй статті для ZN.UA Інна Ведернікова зазначила, що тепер для проведення будь-якого рішення, що стосується завершення формування громад в Україні, владі більше не потрібно напружуватися та шукати голоси в залі. Управління завершенням базового рівня реформи перейшло в ручний режим.
Які права отримав Кабмін у результаті ухвалення закону № 2653? Скільки буде громад в Україні? Яка буде їх конфігурація? Що переможе — логіка чи хаос? Відповіді на ці та інші питання ви знайдете в матеріалі Інни Ведернікової "Хвацько покраємо країну на квадратики" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



