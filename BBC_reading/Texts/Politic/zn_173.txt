Верховна Рада може замінити пленарні засідання на роботу в комітетах.

Верховна Рада 17 березня під час позачергового засідання планує ухвалити законопроєкт № 3219 "Про внесення змін до деяких законодавчих актів України, спрямованих на запобігання виникнення і поширення коронавірусної хвороби (COVID-19)".
Також у планах депутатів ухвалення рішення щодо двох законопроектів, які стосуються спрощення закупівлі ліків та їхньої доступності.
Окрім того, парламентарі планують проголосувати за проект постанови №3218 "Про деякі питання організації роботи Верховної Ради України на період дії карантину в Україні" та замінити до 3 квітня пленарні засідання на роботу в комітетах.
Під час чергового пленарного засідання, яке має початися о 10:00 парламентарі продовжать розглядати законопроєкт №2178-10 "Про внесення змін до деяких законодавчих актів України щодо обігу земель сільськогосподарського призначення".



Зазначимо, що в Україні вже офіційно підтверджено сім випадків зараження коронавірусом Covid-19, один із яких летальний. Також у Чернівцях померла жінка із підозрою на корона вірус.
Кабінет міністрів України затвердив розпорядження про введення карантинних заходів по всій території України з 18 березня по 3 квітня. Зокрема, тепер заборонено з 18 березня по 3 квітня  регулярні і нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні, перевезення більше 10 пасажирів одночасно в трамваях, тролейбусах та автомобільному транспорті, в автобусах, що виконують регулярні пасажирські перевезення на міських маршрутах, перевезення пасажирів метрополітеном у Києві, Харкові та Дніпрі.
З 18 березня 2020 до прийняття окремого рішення заборонено перевезення пасажирів залізничним транспортом у всіх видах внутрішніх сполучень (приміському, міському, регіональному і далекому).
Крім того, з 17 березня в Україні заборонено проведення всіх масових (культурних, розважальних, спортивних, соціальних, релігійних, рекламних і інших заходів, в яких бере участь більше 10 осіб. 
З 17 березня заклади громадського харчування (ресторани, кафе), торгово-розважальні центри, інші установи розважальної діяльності, фітнес-центри, заклади культури повинні тимчасово припинити свою роботу. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



