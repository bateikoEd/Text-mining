Комітет ВР з питань здоров'я нації провів засідання щодо медичної реформи.

Сьогодні ввечері відбулося засідання Комітету ВР з питань здоров'я нації, медичної допомоги і медичного страхування. Про це повідомляє оглядач ZN.UA.
У порядку денному, серед іншого, було два пункти: 1. Про визнання таким, що втратив чинність Закон України "Про державні фінансові гарантії медичного обслуговування населення"; 2. Про проект Постанови про невідкладні заходи щодо недопущення знищення системи охорони здоров'я, поданий народними депутатами Бойко Ю., Іоффе Ю, Макаренком М., Бортом Ст., Ларіним С.
Комітет відхилив законопроект про скасування медичної реформи.


Як повідомлялося, нове керівництво Міністерства охорони здоров'я України не має наміру зупиняти медичну реформу в Україні. Більш того, нові зміни в системі охорони здоров'я будуть ґрунтуватися на передовому міжнародному досвіді і спиратися на інтереси лікарів і пацієнтів. Про це міністр охорони здоров'я України Ілля Ємець заявив під час засідання Кабінету Міністрів України 11 березня.
Між тим, колишній глава НСЗУ, при якому провели перший етап медичної реформи Олег Петренко, вважає спроби зупинити або пригальмувати другий етап реформи катастрофою. По-перше, таким чином будуть нівельовані очікування людей, які до цього готувалися, і які розуміють, що від цього в першу чергу може виграти пацієнт.
"Якщо зараз буде відкат, то ці кращі заклади, які зараз цілком готові, потім вже не повірять. Це – дискредитація реформи", - говорить Олег Петренко.
По-друге, субвенція на медичні установи розрахована до кінця березня. Далі фінансування має йти через НСЗУ. Якщо зараз почнуть намагатися повернути субвенцію, то є ризик, що через необхідність внесення змін в нормативні акти та відкриття рахунків в казначействах (автономізовані медичні установи відкрили рахунки у банках) на місяць-два фінансування стане, в тому числі і зарплати.
По-третє, як вважає колишній глава НСЗУ, "ми повністю втратимо довіру всіх іноземних донорів, які вкладалися в цей проект і інтелектуально, і фінансово.
Докладніше читайте в інтерв'ю Алли Котляр з колишнім главою НСЗУ Олегом Петренком "Ми входимо в ситуацію "ідеального шторму" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



