З  2019 року кар'єра рядового розвідника стрімко пішла в гору.

Чоловіка головного бухгалтера "95 кварталу" Олександра Пашкова призначили директором департаменту стратегічної агентурної розвідки ГУР МОУ. Такий наказ про кадрові зміни від 24 квітня видав глава Міністерства оборони Андрій Таран. Подання на призначення підписав начальник Головного управління розвідки Василь Бурба, повідомляє ZN.UA.
Ця посада передбачає погодження в Офісі президента.
Минулого року Олександр Пашков несподівано став т.в.о. голови стратегічної розвідки ГУР Міноборони. До того він 18 років прослужив у військово-технічному управлінні 3-го департаменту Головного управління розвідки Міноборони та займав одну з низових посад в ГУР МО. Але незабаром після перемоги президента Зеленського, кар'єра Пашкова пішла в гору.
Щоб зайняти крісло т.в.о. начальника департаменту Пашков перестрибнув відразу 10 службових посад, незважаючи на відсутність великих досягнень у роботі, зазначав журналіст Юрій Бутусов.


Це не єдина дивна кадрова зміна в Міноборони. Після призначення новим міністром оборони України  Андрія Тарана, відправили у запас та звільнили з посади помічник міністра з питань ВМСУ Андрія Риженко, відомого своєю принциповою позицією щодо впровадження стандартів НАТО. Також були звільнені радники міністра з антикорупційної політики та з питань реформи оборонних закупівель. 
Наказом від 29 березня Таран також скасував наказ попереднього міністра Сергія Полторака про реформування сил оборони, а пізніше було ліквідовано Проектний офіс реформ, замість якого ввели в дію Директорат оборонної політики.
Детальніше про те, що зараз відбувається в оборонному відомстві та про плани нового глави читайте у статті Данила Пилипчука "Міністерство оборони: "професіонали" проти "реформаторів".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



