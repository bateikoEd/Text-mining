Респонденти також оцінили ефективність дій влади в умовах поширення COVID-19, та оцінили перенесення місцевих виборів.

Якби найближчої неділі відбувалися парламентські вибори, то підтримку на них отримала б партія "Слуга народу", за яку готові проголосувати 38,1% українців, йдеться у результатах опитування Соціологічної групи "Рейтинг". "Європейську солідарність" готові підтримати 15,4% українців, "Опозиційну платформу – За життя" - 14,1%, "Батьківщину" - 9,1%. Рейтинг інших політ сил нижчий 4%. При цьому близько 20% громадян не визначилися із вибором.


Також 55% українців підтримують ідею перенесення на грудень місцевих виборів, які в Україні заплановані на жовтень 2020 року. Проти такої ініціативи 23% опитаних, ще 21% не зміг відповісти на таке запитання. Не проти перенесення місцевих виборів на весну наступного року 43% громадян, третина опитаних – проти, а 24% не змогли відповісти. Соціологічне дослідження показало, що відносно більше противників перенесення виборів серед симпатиків партій Шарія та "Опозиційна платформа – За життя".


Також 40% українців заявили про те, що знають про голосування Верховної Ради за проект "антиколомойського" закону, який забороняє повернення націоналізованих банків попереднім власникам. Ще 27% опитаних щось чули про це, 31% респондентів – нічого про це не знають.
Половина опитаних підтримують такий закон, 17% – проти нього, ще 32% – не змогли відповісти. Найбільше прихильників відповідних змін серед найстарших опитаних, симпатиків партій "Європейська солідарність" та "Голос".
При цьому опитані частіше слідкують за новинами щодо ситуації з коронавірусом, аніж за новинами про політику (72% проти 43%).




Опитування провели 10-12 квітня серед українців віком від 18 років у всіх областях, окрім анексованого Криму та окупованої частини Донбасу. Вибірка репрезентативна за віком, статтю і типом поселення. Метод опитування: CATI (computer-assisted telephone interviews -телефонні інтерв'ю з використанням комп'ютера). На основі випадкової вибірки мобільних телефонних номерів. Вибіркова сукупність становить 2000 респондентів. Помилка репрезентативності дослідження з довірчою імовірністю 0,95: не більше 2,2%.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



