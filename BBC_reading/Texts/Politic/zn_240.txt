Президент ще не ініціював позачергового засідання Ради.

Позачергове засідання Верховної Ради з кадрових питань стосовно уряду може відбутися 17-20 березня. Про це повідомив перший заступник голови фракції Слуга народу Олександр Корнієнко, передає Укрінформ.
"Якщо мова йде про кадрові призначення, незважаючи на необхідність посилити економічний блок, то, можливо, наступного тижня буде позачергове пленарне засідання. Але, можливо, туди увійдуть і інші нагальні питання. Але поки що проведення цього засідання ніхто не ініціював. Його може ініціювати або Президент, або депутати, але ми поки не збираємо підписи, у нас немає такого розуміння, у нас немає інформації щодо кандидатури, немає консенсусу в цьому", - зазначив Корнієнко.
При цьому він припустив, що "ясність" щодо можливості проведення позачергового засідання Ради може бути внесена 13 березня.
"Якщо оголошувати позачергове на середу (18 березня - ред.), то його в п'ятницю (13 березня - ред.) треба ініціювати або нам, або Президенту, не пізніше, ніж за три дні, щоб був порядок денний, і депутати розуміли, що відбувається. Або тоді ми з понеділка переходимо знову у четвер, депутати можуть 16 березня ініціювати проведення процедури позачергового засідання на 19 березня, - ред.), або навіть в п'ятницю", - уточнив Корнієнко.


Як повідомлялося, Кабмін призначив т.в.о. міністра освіти і науки України Юрія Полюховича. Також уряд призначив першу заступницю міністра культури, молоді і спорту Світлану Фоменко тимчасово виконуючою обов'язки глави Мінкультури.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



