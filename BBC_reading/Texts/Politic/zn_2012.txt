Чиновника звільнили за ряд недопрацювань.

Голова Київської ОДА прийняв рішення звільнити за ряд недопрацювань директора Департаменту охорони здоров'я Київської облдержадміністрації Максима Іонова. Відповідне рішення прийнято 24 квітня, поінформували в прес-службі Київської ОДА.
Наголошується, що причиною відставки став ряд недопрацювань Іонова в поточній діяльності, а саме:
затягування із закупівлями для медичних цілей, а також засобів індивідуального захисту за рахунок обласного бюджету. Адже, проведення закупівель та укладення договорів - це виняткова відповідальність Департаменту охорони здоров'я, як головного розпорядника коштів;
відсутність системної роботи з профільними обласними установами та комісіями обласної ради;
зволікання з підготовкою розподілу субвенції на установи охорони здоров'я, враховуючи доплату медикам;
відсутність ефективної організаційно-координаційної ролі в роботі департаменту в умовах протидії поширенню коронавірусу COVID-19.
"Зараз активно посилюється робота та роль Департаменту охорони здоров'я як координатора. Адже саме зараз потрібно діяти швидко і відповідально. Закривати очі на порушення та бездіяльність керівників на будь-якому рівні неможливо. Тому позитив від зміни керівника обласного департаменту медичні працівники Київської області відчують вже найближчим часом", - наголосив в. о. голови Київської облдержадміністрації Василь Володін.


Як повідомлялося, у Київській області у двох гуртожитках зафіксовані спалахи COVID-19. У Вишневому під Києвом і в Петропавлівській Борщагівці.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



