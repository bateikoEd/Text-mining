На волю можуть вийти дві-три тисячі засуджених.

Кабінет міністрів зареєстрував у Верховній Раді законопроект про амністію засуджених (щодо запобігання розповсюдження гострої респіраторної хвороби COVID-19, викликаної коронавірусом SARS-CoV-2). Відповідний законопроект № 3397 зареєстрований 27 квітня, проте текст поки відсутній.
Як повідомлялося, раніше міністр юстиції Денис Малюська заявив, що Мін'юст розробив законопроект про амністію.
За його словами, амністію пропонується не робити занадто радикальною і звільняти тільки тих, хто на волі не погіршить криміногенну ситуацію. Мова йде про дві-три тисячі осіб.
"У порівнянні з тими, хто залишиться (а це ще близько 50 тисяч), це не надто багато", — повідомив міністр.
Раніше глава Мін'юсту Денис Малюська в інтерв'ю на "радіо НВ" заявив про готовність надати роботу тим, хто відбуває довічне ув'язнення у в'язницях.
"Величезна кількість "довічників" вкрай стримані, розумні, інтелігентні, начитані люди. Класичний приклад - це коли людина 19-20 років повернулася з армії, молода-зелена... У когось в банді була, когось убили. Це було давно в 90−х роках, а зараз 2020-й. Я таких готовий брати на роботу. З ними можна спілкуватися про безліч різних речей", - сказав Денис Малюська.
Станом на 27 квітня серед працівників Державної кримінальної служби України та осіб, взятих під варту, виявлено 5 випадків COVID-19.


Раніше Кабмін схвалив пропозицію Мін'юсту про платні камери в СІЗО.
Як писало ZN.UA,в Італії через COVID-19 випускають із тюрем знатних мафіозі. Так, міланський суд перевів на домашній арешт одного з найвпливовіших босів Коза Ностри - 78-річного Франческо Бонуру. Суди також перевели на домашній арешт двох ймовірних босів угрупування Ндрангета - 65-річного Вінченціно Іанаццо і 72-річного Рокко Санто Філліпонне.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



