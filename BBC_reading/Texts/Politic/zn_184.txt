Верховна Рада розгляне законопроект на позачерговому засіданні 17 березня.

Профільний комітет ВР прийняв за основу і в цілому законопроект №3219 "Про внесення змін у деякі законодавчі акти України, спрямовані на запобігання виникнення і розповсюдження коронавірусної інфекції (Covid-19)". Про це повідомляє Інформаційне управління Апарату Верховної Ради.
"Комітет з питань здоров'я нації, медичної допомоги і медичного страхування рекомендує Верховній Раді прийняти в цілому проект закону, спрямований на запобігання виникнення і розповсюдження коронавірусної хвороби (Covid-19)", - йдеться в повідомленні.
Як зазначив голова Комітету Михайло Радуцький, цей законопроект був напрацьований членами міжфракційної робочої групи, створеної за дорученням Голови Верховної Ради Дмитра Разумкова в Комітеті з питань здоров'я нації, медичної допомоги і медичного страхування.
Текст законопроекту вже опублікований на сайті Верховної Ради.
За його словами, законопроектом передбачено:
- спрощення процедури закупівлі товарів, робіт і послуг, необхідних для попередження і лікування коронавірусу, але з обов'язковою звітністю в системі Прозоро;
- 100% попередню оплату товарів, робіт і послуг, що закуповуються для запобігання або боротьби з коронавірусом;
- звільнення від сплати в'їзного мита та ПДВ для лікарських засобів або виробів медичного призначення, що закуповуються для запобігання або боротьби з коронавірусом, але з обов'язковою звітністю в системі Прозоро;
- можливість в умовах карантину, роботи вдома для державних службовців та службовців органів місцевого самоврядування та надання, з їх згоди, відпустки;
- заборона на скасування дії довідки про взяття на облік внутрішньо переміщеної особи на період карантину та протягом 30 днів після його відміни;
- надання права власникам змінювати режим роботи органів, установ і підприємств, зокрема, прийому і обслуговування фізичних та юридичних осіб з обов'язковим інформуванням про це населення через вебсайти та інші комунікаційні засоби;
- продовження строків одержання та надання адміністративних послуг;
- заборона на проведення державними органами нагляду та контролю планових заходів у сфері господарської діяльності на час здійснення заходів, пов'язаних з запобіганням і боротьбою з коронавірусом;
- встановлення додаткових надбавок в розмірі 150-200% для медичних працівників, які працюють з людьми, які захворіли Covid-19;
- адміністративну відповідальність за самовільне залишення місця обсервації.
Радуцький зазначив, що робочій групі вдалося знайти компромісні рішення практично по всіх позиціях. Він додав, що остаточний варіант проекту закону підписали всі представники фракцій і груп, уповноважені на участь у робочій групі.
У відповідь на застереження щодо можливого використання правоохоронними органами передбачених проектом закону змін у Кримінальний кодекс для політичних репресій, голова Комітету висловив упевненість, що народні депутати, які працювали над цим законопроектом не дозволять зловживати тими правами, які надає законопроект.


Як повідомляло ZN.UA, на ранок 17 березня призначено позачергове засідання Верховної Ради, на якому планують прийняти Закон "Про внесення змін у деякі законодавчі акти України, спрямовані на запобігання виникнення і розповсюдження коронавірусної хвороби (COVID-19)".
Також президент Володимир Зеленський рекомендував Кабміну з 18 березня зупинити роботу метрополітену, обмежити міжміські та міжобласні поїздки. В ніч з 16 на 17 березня УЗ зупинила курсування всіх міжнародних поїздів. Українці вже здали 303 тисячі квитків.
Нагадаємо, з 12 березня в Україні діє тритижневий карантин. У кількох областях запроваджено надзвичайний стан, закриті школи, дитсадки та університети, скасовані всі спортивні та розважальні заходи, також не працюють ринки, торгові центри та магазини, крім аптек і церков.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



