Склад РНБО змінювався кілька разів за останній рік.

Президент Володимир Зеленський ввів віцепрем'єр - міністра з питань реінтеграції тимчасово окупованих територій Олексія Резнікова до складу Ради національної безпеки і оборони, повідомляє прес-служба Офісу президента України.
"Ввести до персонального складу Ради національної безпеки і оборони України Резнікова Олексія Юрійовича - віцепрем'єр-міністра України - міністра з питань реінтеграції тимчасово окупованих територій України", - йдеться в указі № 99/200 на офіційному сайті Офісу президента України в четвер ввечері. Указ набирає чинності з дня його опублікування.
Раніше Зеленський постановив ввести до персонального складу відомства нового керівника Офісу президента Андрія Єрмака і вивести з РНБО звільненого Андрія Богдана.


13 березня президент ввів до складу РНБО 6 осіб: тимчасово виконуюча обов'язки директора Державного бюро розслідувань Ірина Венедиктова, міністр оборони Андрій Таран, міністр фінансів Ігор Уманський, міністр закордонних справ Дмитро Кулеба, прем'єр-міністр Денис Шмигаль і віце-прем'єр-міністр з питань європейської та євроатлантичної інтеграції України Вадим Пристайко.
Нагадаємо, 4 березня Верховна Рада схвалила призначення нового прем'єр-міністра Дениса Шмигаля. Також депутати затвердили кадрові зміни в уряді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



