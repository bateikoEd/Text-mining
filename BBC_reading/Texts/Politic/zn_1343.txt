За даними ZN.UA, "антіколомойский" законопроект, заради якого змінювали регламент, передадуть до Ради наступного тижня.

Верховна Рада ухвалила законопроєкт №1043 "Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури". За документ проголосували 242 депутати.
Прийняті поправки дозволяють розглядати "антиколомойский" законопроєкт за особливою процедурою. Як повідомляють джерела ZN.UA, засідання профільного комітету Верховної Ради, який готуватиме "антіколомойский" законопроеєкт для розгляду у другому читанні, призначене на 10.00 21 квітня. Передати проєкт в парламент комітет планує в середу, 22 квітня. Попередньо в цей же день пройде наступне позачергове засідання парламенту.
Депутати наполягали на тому, щоб зміни в регламент були тимчасовими і глава парламенту навіть пообіцяв, що після прийняття закону, буде прийнято окреме рішення, що визначає його тимчасову дію, проте в результаті такі зміни прийняті не були. В результаті з одного боку поправки в регламент Ради, спростять розгляд "антиколомойського" закону, з іншого - створюють ризики для функціонування опозиції в парламенті і в цілому для демократії.
Зокрема законом передбачено, що президент України та Кабмін  можуть внести проект постанови про скасування рішення Ради щодо ухвалення закону, постанови чи іншого акту. Те саме можуть зробити народні депутати, у кількості не менше однієї п'ятої від конституційного складу парламенту.
Також згідно з документом, за пропозицією ініціатора внесення можна провести скорочене обговорення відхилених головним комітетом пропозицій, поправок, що стосуються цих статей. Однак за це мають проголосувати депутати, у кількості не менше однієї десятої від конституційного складу Ради.
За пропозицією народних депутатів можна буде проводити скорочене обговорення врахованої головним комітетом пропозиції, поправки з наступним голосуванням щодо її прийняття, виключення в цілому чи її частини. Це також має підтримати одна десята народних депутатів від конституційного складу.
У такому ж порядку можна порушити питання про розгляд пропозиції, поправки до відповідного тексту статті законопроєкту, прийнятого в першому читанні, але відсутньої у запропонованій головним комітетом редакції.
Окрім того, закон дозволяє проводити голосування щодо кожної пропозиції та поправки, відхиленої головним комітетом, якщо на цьому наполягає ініціатор внесення. Однак це мають підтримати депутати, у кількості не менше однієї десятої від конституційного складу Ради.


Як повідомляло ZN.UA для того, аби ухвалити "антиколомойский" закон необхідно буде мінімум три позачергових засідання парламенту і раніше початку травня процес не завершиться. Тому при найоптимістичнішому прогнозі транш Міжнародного валютного фонду в Україну надійде не раніше другої половини травня.
Нагадаємо, що від прийняття закону про удосконалення деяких механізмів регулювання банківської діяльності, відомого також як "антиколомойский" ,залежить сума траншу від МВФ. Якщо закон не приймуть, то Україна отримає 1,5 млрд доларів, замість 8 млрд доларів.
Зазначимо, що у першому читанні ухвалити законопроєкт вдалося завдяки підтримці депутатів "Європейської солідарності", "Голосу", групи "Довір" та позафракційних парламентарів. Адже одних лише голосів "слуг народу" не вистачило.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



