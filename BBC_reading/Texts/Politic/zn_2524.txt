Місцеві вибори повинні відбутися 25 жовтня.

Верховна Рада оголосить про проведення місцевих виборів в середині липня. Про це повідомив керівник партії і перший заступник голови фракції "Слуга народу" Олександр Корнієнко.
"Найближчі два-три тижні ми формуємо план змін у Виборчий кодекс, вносимо їх в зал, обговорюємо і приймаємо десь до кінця червня. І, фактично, до середини липня Верховна Рада виконає свою конституційну функцію і оголосить місцеві вибори там, де це робить Верховна Рада. В інших суб'єктах новостворених громад це зробить ЦВК", — заявив Корнієнко в середу на брифінгу біля будівлі Верховної Ради, передає Інтерфакс-Україна.
За його словами, кожен виборець під час голосування на місцевих виборах 25 жовтня отримає п'ять бюлетенів і тільки в Києві їх буде два.
"У раду ОТГ - це перший бюлетень, другий - це голова ОТГ, третє - районна рада, четверте - це обласна рада і п'ятий - це староста цього селища. У Києві буде простіше - їх буде два", - сказав він.
За його словами, щоб виборці не плуталися, бюлетені будуть різного кольору. А Центральна виборча комісія та політичні сили організовують роз'яснювальну роботу з населенням.


Раніше повідомлялося про те, що мери українських міст можуть об'єднатися в партію для участі в майбутніх місцевих виборах, запланованих на осінь. За даними соцопитування, якби вибори відбулися в найближчу неділю, діючого президента Володимира Зеленського підтримали б 42,6% українців.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



