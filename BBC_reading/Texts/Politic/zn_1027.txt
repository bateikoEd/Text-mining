Новий глава Міноборони займає більш гнучку позицію по Мінську, ніж його попередник.

Новому міністру оборони Андрію Тарану благоволить глава Офісу президента Андрій Єрмак. Також очільнику Генштабу Руслану Хомчаку комфортніше працювати з Тараном, ніж з його попередником Андрієм Загороднюком. Про це пише в своїй статті "Міністерство оборони: "професіонали" проти "реформаторів" Данило Пилипчук.
Як зазначає автор статті, визначальним фактором для відставки Андрія Загороднюка стало згасання політичної підтримки з боку президента з приходом нового голови ОП Андрія Єрмака.
"По-перше, в ОПУ ревно поставились до його до успіхів на міжнародній арені, особливо до теплого прийому в штаб-квартирі НАТО в лютому. А по-друге, Загороднюк не підтримував плани Єрмака з мирного врегулювання конфлікту в Донбасі. Позиція Тарана в даному питанні, очевидно, більш гнучка", - пише автор.

Як повідомляло ZN.UA, у вересні 2015 року Андрій Таран став членом підгрупи з питань безпеки Тристоронньої контактної групи в Мінську, де пропрацював до листопада того ж року.
Детальніше про методи і кадрову політику нового міністра оборонного відомства читайте у статті Данила Пилипчука "Міністерство оборони: "професіонали" проти "реформаторів" на сайті ZN.UA. Всі статті автора дивіться тут.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



