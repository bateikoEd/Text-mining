Прем'єр-міністр України і канцлер Німеччини проведуть переговори онлайн.

Віртуальний візит прем'єр-міністра Дениса Шмигаля в Німеччину відбудеться 12 травня. Про це посол України в Німеччині Андрій Мельник повідомив у інтерв'ю Радіо Свобода.
За його словами, 12 травня відбудуться переговори з федеральним канцлером Ангелою Меркель.
"Це будуть повноцінні переговори, які відбулися у форматі звичайного візиту. Буде потужна відеоконференція. І я переконаний, що саме завдяки таким крокам нам вдасться отримати підтримку з боку вищого керівництва Німеччини не тільки для подальшого пошуку миру на сході України, для деокупації Криму, але так само і для допомоги Україні", - сказав Мельник.
Серед тем, які будуть в центрі візиту - подальша підтримка реформ з боку Німеччини.
"Німеччина для нас, і це не буде перебільшенням, є головним партнером з підтримки реформ не тільки в ЄС, але і у всьому світі. Близько 1,4 млрд євро були виділені Німеччиною протягом тільки останніх років на підтримку реформ. Німеччина є одним з економічних партнерів України. В минулому році товарообіг перевищив 9,4 млрд американських доларів. І саме про ці теми, яким чином нам не втратити цей потужний темп економічного співробітництва, яким чином Німеччина зараз може допомогти Україні в подоланні наслідків пандемії коронавірусу", - додав він.


Нагадаємо, раніше президент України Володимир Зеленський і Меркель домовилися перенаправити EUR150 млн в рамках державного німецького кредиту на боротьбу з коронавірусом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



