Зеленський підписав укази про призначення послів у чотирьох країнах.

Президент Володимир Зеленський у вівторок, 14 квітня, підписав укази про призначення послів України в Японії, Марокко, Узбекистані та Південно-Африканській Республіці.
Послом України в Королівстві Марокко стала Оксана Васильєва. Любов Абравітова очолить українське посольство в ПАР, а Микола Дорошенко призначений послом України в Узбекистані.
Українське посольство в Токіо очолить Сергій Корсунський, директор Дипломатичної академії ім. Геннадія Удовенка і постійний автор ZN.UA. З 2002 року він опублікував у "Дзеркалі тижня" понад 60 статей, присвячених проблематиці міжнародних відносин. Сергій Корсунський працював у посольствах України в Ізраїлі та США, очолював Департамент економічного співробітництва МЗС, а з 2008 по 2016 роки був послом у Туреччині.


У грудні минулого року Володимир Зеленський також призначив колишнього міністра закордонних справ Бориса Тарасюка постійним представником України при Раді Європи. Тарасюк двічі очолював МЗС України – з 1998 до 2000 рр. та з 2005 до 2007 рр. В якості народного депутата фракції "Батьківщина" VIII скликання обіймав посаду заступника голови Комітету у закордонних справах, голови підкомітету з питань законодавчого забезпечення і контролю за діяльністю дипслужби.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



