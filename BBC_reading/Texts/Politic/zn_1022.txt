Прийняття зазначеного законопроекту очікується в понеділок 13 квітня.

Комітет Верховної Ради України зареєстрував законопроект №3320 "Про внесення змін до закону "Про захист населення від інфекційних хвороб" щодо запобігання розповсюдження коронавірусної хвороби (COVID-19)". Згідно з законопроектом встановлюються правові підстави для застосування сучасних тактик протидії розповсюдження інфекційних хвороб.
Крім того, пропонується чітко визначити поняття "самоізоляція" і "обсервація". Уряду передбачається надати право визначати їх порядок, а місцевій владі - право створювати тимчасові спеціалізовані лікарні для додаткового забезпечення надання медичної допомоги хворим і залучати додатково медичних працівників, які мають відповідну спеціальну освіту і відповідають єдиним кваліфікаційним вимогам, з ними укладається контракт (на строк дії контракту за медпрацівниками зберігаються основне місце роботи і посада).
Також з метою впровадження сучасних протиепідемічних заходів пропонується тимчасово запровадити норму, необхідну для обробки персональних даних громадян.


Як повідомлялося, комітет з питань правоохоронної діяльності рекомендував Верховній Раді України прийняти за основу законопроект №3274-1 "Про внесення змін у деякі закони щодо відповідальності за порушення законодавства про ціноутворення під час дії правового режиму воєнного або надзвичайного стану або режиму надзвичайної ситуації державного рівня".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



