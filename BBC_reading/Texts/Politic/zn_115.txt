Однак є ряд моментів, через які сесія може не відбутися.

Першочерговою умовою розгляду питання про надання Україні кредитної програми на $ 5 млрд і допомоги по коронавірусу МВФ визначив прийняття Верховною Радою законпроекту №3260 ("антиколомойського") про банки. У зв'язку з цим, як повідомляє джерело ZN.UA в керівництві ВР, президент наполягає на проведенні в четвер, 26 березня, позачергового засідання Верховної Ради, на якому депутати повинні затвердити цей закон. Робоча група по його обговоренню з профільними фахівцями від фракцій створена на базі парламентського комітету з економічної політики. Дистанційно депутати повинні погодити зміни до законопроекту, який надав сьогодні Кабінет міністрів, для того щоб в нинішній ситуації не влаштовувати дебати в сесійній залі, а тільки прийти і проголосувати.
Однак є ряд моментів, які не дають впевненості у проведенні позачергової сесії. По-перше, керівництво ВР категорично виступає за дотримання регламенту і виконання рішення Конституційного Суду, який трактує чітко, де і яким чином депутати мають голосувати особисто. По-друге, немає впевненості в тому, що депутати зберуться на сесію, оскільки серед них вже є чимало заражених. По-третє, у проведенні сесії з таким порядком денним та прийнятті закону не зацікавлений Ігор Коломойський, у якого є чимало своїх депутатів, і він веде переговори з іншими фракціями про неявку в зал. По-четверте, для скликання позачергової сесії необхідна узгоджена заява трьох фракцій. До цього часу невідомо, хто саме, крім "Слуги народу", готовий ініціювати засідання.


Напередодні Кабмін затвердив нову версію "антиколомойського закону". В такому варіанті у Коломойського шансів отримати якусь компенсацію за націоналізацію банку немає, оскільки на момент його передачі до Фонду гарантування, капітал банку був негативним.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



