Депутат має намір скасувати заборону на носіння одного із символів російської агресії.

Народний депутат від "Опозиційної платформи - за життя" Нестор Шуфрич зареєстрував у Верховній Раді законопроєкт, яким пропонує скасувати заборону на так звану "георгіївську стрічку".
Проєкт закону, згідно з даними сайту парламенту, вже внесений в Раду та отриманий на розгляд її керівництвом.
Проєктом закону хочуть визнати закон України "Про внесення доповнення до Кодексу України про адміністративні правопорушення щодо заборони виробництва і пропаганди георгіївської (гвардійської) стрічки" таким, що втратив чинність.
Текст законопроєкту поки що на сайті Ради немає.
Нагадаємо, що так звана "георгіївська" або "колорадська" стрічка стала символом російської агресії проти України, починаючи з весни 2014 року.
У червні 2017 року президент Петро Порошенко підписав зміни до Кодексу України про адміністративні правопорушення щодо диференційованої адміністративної відповідальності за виготовлення та пропаганду георгіївської (гвардійської) стрічки.
Закон про заборону виготовлення та пропаганди георгіївської стрічки набув чинності 15 червня 2017 року.
Згідно із законом, за публічне використання, демонстрацію чи носіння георгіївської стрічки або її зображення передбачені штрафи від 850 до 2,550 гривень. Повторне порушення закону впродовж року карається штрафом від 2,550 до 5,100 гривень або адміністративним арештом до 15 діб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



