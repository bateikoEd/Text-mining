Безоплатно деякі медтовари законно можуть надавати і юридичні особи.

Уряд затвердив перелік товарів, на які в період карантину не поширюється заборона на отримання пільг, послуг і майна органами державної влади та органами місцевого самоврядування, передбачений законом "Про запобігання корупції". Таке рішення прийняли під час засідання Кабінету міністрів, 6 травня.
Згідно з законом, держоргани та органи місцевого самоврядування не можуть безоплатно отримувати від фізичних та юридичних осіб гроші, майно, нематеріальні активи, майнові переваги, пільги або послуги. Винятком є випадки, передбачені законами чи міжнародними договорами, згоду на обов'язковість яких надала Верховною Радою.
Своїм рішенням Кабмін затвердив перелік товарів, на які на період карантину заборона не поширюється. Це товари, добровільно передані МОЗ або іншому центральному органу виконавчої влади, що реалізують державну політику у сфері санітарного та епідеміологічного благополуччя населення, контролю якості лікарських засобів, регіональним структурним підрозділам з питань охорони здоров'я.
У перелік увійшли:
- лікарські засоби для надання медичної допомоги хворим на коронавірус;
- дезінфекційні засоби та антисептики;
- медичне обладнання для установ, які надають допомогу хворим на коронавірус;
- засоби індивідуального захисту;
-вироби для скринінгу хворих на коронавірус та інші медматеріали.


Станом на 6 травня в Україні зафіксували 3 184 лабораторно підтверджені випадки коронавірусу, з них 487 – за останню добу. Всього від ускладнень, викликаних COVID-19, померли 327 осіб і ще 2 097 – одужали.
Карантин в Україні продовжили до 22 травня, проте за словами прем'єра Дениса Шмігаля, швидше за все, карантинні обмеження продовжать і після зазначеної дати. Однак з 11 травня, карантин в Україні будуть пом'якшувати.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



