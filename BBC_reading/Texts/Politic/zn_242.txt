Тимчасовим очільником відомства став перший заступник ексміністра.

Кабінет міністрів призначив першого заступника міністра розвитку економіки, торгівлі та сільського господарства Павла Кухту тимчасово виконуючим обов'язки голови відомства. Про це сам Кухта повідомив у Facebook. Таке рішення уряд ухвалив під час засідання, 10 березня.
"Сьогодні за рішенням уряду на мене було покладено тимчасове виконання обов'язків міністра розвитку економіки, торгівлі та сільського господарства України", - написав Кухта.
Тимчасовий очільник Міністерства розвитку економіки, торгівлі та сільського господарства пообіцяв, що відомство докладе максимум зусиль для того, аби процес зміни уряду не позначився на злагодженості та якості роботи відомства та минув "непомітно для наших громадян, а всі напрацювання були передані наступникам".



4 березня Верховна Рада звільнила прем'єра Олексія Гончарука, що призвело до відставки Кабінету міністрів. У той же день народні депутати проголосували за призначення Дениса Шмигаля новим главою уряду, і затвердили кадрові зміни в Кабміні. Денис Милованов, який очолював міністерство розвитку економіки, торгівлі та сільського господарства, відмовився працювати в уряді Дениса Шмигаля.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



