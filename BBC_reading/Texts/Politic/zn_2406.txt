З комісії викинули міжнародних партнерів та громадськість.

Генеральний прокурор Ірина Венедіктова видала наказ від 15 квітня, про зміну положення комісії, яка здійснює атестацію прокурорів. Зі складу комісії, яка має слідкувати за "очищенням ГПУ" Венедіктова викинула представників  міжнародних партнерів та громадськість, повідомляє Центр протидії корупції (ЦПК).
Відтепер комісія з добору керівного складу органів прокуратури складається з 6 осіб, 4 з них – прокурори, а решта – 2 представники вищих навчальних закладів. До цього, комісія складалась з 3 представників прокуратури і 3 експертів делегованих міжнародними організаціями, проєктами міжнародної технічної допомоги, дипломатичними місіями.
За нововведеннями Венедіктової рішення під час атестації  будуть приймати підконтрольні прокурори, а представники громадянського суспільства та міжнародні партнери фактично не матимуть впливу на прийняття рішень.
"Це неминуче призведе до повернення клановості серед нових призначень: прокурори обиратимуть прокурорів.Крім того, деякі пункти наказу прямо протирічать закону "Про прокуратуру", за який голосувала сама Венедіктова. Наприклад, комісія може одноразово схвалити кандидата на будь-яку адміністративну посаду, а подальші такі призначення відбуваються вже без участі комісії. Також  до моменту створення обласних прокуратур Венедіктовою передбачена можливість призначення осіб на адміністративні посади в "старих" нереформованих регіональних прокуратурах", - зазначили в ЦПК.
Наразі новостворена комісія вирішила  призначити  на керівні прокурорські посади декількох осіб, частина з яких або відмовились проходити атестацію, або не змогли її пройти.



Після обрання новим Генпрокурором Ірини Венедиктової у ГПУ відбулись разючі зміни у низці гучних розслідувань, зокрема справі Сергія Стерненка та "ПриватБанку". Також, Генпрокуратура відмовилася збирати докази проти Мангера і раптово завершила розслідування вбивства Катерини Гандзюк.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



