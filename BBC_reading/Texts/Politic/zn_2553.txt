У Раді Європи акцентують на необхідності захистити НАБУ від неналежного впливу або тиску, щоб забезпечити його операційну незалежність.

Група держав по боротьбі з корупцією Ради Європи (ГРЕКО) застерегла владу України від змін законодавства, які поставлять під загрозу незалежність НАБУ  при розробці та прийнятті законодавства, органи влади України повністю дотримуються вимог ГРЕКО щодо незалежності Бюро.
"Нашу увагу привернув законопроєкт номер 3113, який зареєстрований у Верховній Раді та який передбачає зміни до законодавства про Національне антикорупційне бюро (НАБУ), зокрема щодо підстав звільнення директора бюро" - йдеться у листі президента ГРЕКО Мартіна Мрчели на ім'я члена Національної ради з питань антикорупційної політики Михайла Буроменського, який є в розпорядженні ZN.UA.
Мрчела підкреслив, що у своєму Звіті Четвертого раунду оцінювання України ГРЕКО наголошує на важливості операційної незалежності НАБУ.
"ГРЕКО акцентує на необхідності захистити НАБУ від неналежного впливу або тиску, щоб забезпечити його операційну незалежність, при цьому цілковито виконавши вимоги рекомендацій ГРЕКО (пункт 30)", - додав Мрчела, який попросив надати додаткову інформацію з цього питання Виконавчому Секретареві ГРЕКО до 1 червня 2020 року.
 

В лютому-березні в Україні були зареєстровані два законопроєкти, які містять зміни в закон про НАБУ і дозволяють звільнити чинного керівника Бюро Артема Ситника. Обидва законопроєкти викликали критику частини депутатів, а члени фракції "Голос" подали до кожного з них 10-13 альтернативних проєкти, що пропонують звільняти главу НАБУ також за азартні ігри, ворожіння в громадських місцях", "невиконання приписів санітарно-епідеміологічної служби" або "у разі виникнення нестримного бажання в осіб, підслідних Національного бюро, при відсутності інших підстав для звільнення". Проєкт 3133, автором якого є Олексій Гончаренко з  партії "Євросолідарність", був підтриманий профільним комітетом ВР.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



