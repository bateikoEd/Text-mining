У Берліні підкреслюють необхідність повного доступу СММ ОБСЕП до всієї території ОРДЛО.

Міністри закордонних справ України, Росії, Німеччини та Франції обговорили виконання рішень, прийнятих на останньому саміті лідерів Нормандської четвірки в Парижі, щоб домогтися певного прогресу щодо ситуації в Донбасі, йдеться в заяві глави німецької дипломатії Гайко Мааса у четвер.
"Нам потрібно міцне, реальне і припинення вогню, яке можна перевірити. Тільки коли зброя мовчить, ми можемо зосередити свої сили на інших викликах", - йдеться в заяві Мааса.
Відповідно до опублікованої заяви, сторони також обговорили та безпечний гуманітарний доступ на окуповану територію Донецької та Луганської областей.
"Після початку коронавірусної кризи КПП на лінії зіткнення між контрольованими та неконтрольованими урядом [України] територіями закрилися для цивільного населення. Це розриває сім'ї на частини та різко обмежує життєво важливі фінансові запаси, запаси харчів та ліків. Міністри закордонних справ обговорили, як можна створити подальші перехідні процеси і як гуманітарні установи, такі як Червоний Хрест і відповідні агентства ООН, можуть отримати безперешкодний доступ на окуповані території", - йдеться в заяві, підкреслюючи, що Спеціальна моніторингова місія ОБСЄ повинна отримати доступ до ОРДЛО та виконати свій мандат.
Цивільна спеціальна моніторингова місія ОБСЄ відіграє ключову роль у спостереженні за виконанням Мінських угод і дотримання режиму припинення вогню.
В МЗС Німеччини підкреслили, що відмова бойовиків "ЛДНР" надати доступ СММ ОБСЄ значно ускладнює роботу місії. Важливо, щоб Місія могла відновити свою роботу.
"СММ ОБСЄ повинна бути в змозі діяти по всіх районах, які контролюють сепаратисти", - сказав Маас.
Перед цим глава МЗС України Дмитро Кулеба повідомив, що глави МЗС країн Нормандської четвірки домовилися, що ТКГ визначить дату припинення вогню в Донбасі. Хоча варто відзначити, що під час зустрічі лідерів Нормандської четвірки в грудні минулого року, сторони вже домовилися до кінця 2019 року встановити безстроковий режим припинення вогню в Донбасі, але попри це, обстріли в Донецькій та Луганській областях регулярно продовжуються. Він також повідомив про те, що саміт лідерів країн Нормандської четвірки в Берліні залишається на порядку денному, але до нього необхідно прийти з конкретними напрацюваннями та з виконаними завданнями паризького саміту, який відбувся наприкінці минулого року.

Попередня зустріч лідерів в нормандському форматі відбулася 9 грудня 2019 року в Парижі. Учасники зустрічі підтримали припинення вогню, обмін у форматі "всіх на всіх" до 31 грудня, допуск Червоного Хреста до всіх утримуваним особам, розведення військ на трьох ділянках, розширення мандата СММ ОБСЄ та продовження розмінування.
Детальніше про результати переговорів у нормандському форматі в Парижі та їх вплив на Україну читайте матеріалі Тетяни Силіної "Нормандський айсберг" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



