Володимир Єльченко назвав допомогу Сполучених Штатів у переозброєнні флоту пріоритетом в 2020 році.

Посол України в США Володимир Єльченко розповів про плани співпраці Міністерства оборони України і Пентагону, а також назвав допомогу Сполучених Штатів у переозброєнні флоту головною темою співпраці у військовій сфері між країнами, передає "Голос Америки".
"Ми знаємо про те, що три кораблі вже готують до передачі Україні, але на це потрібен час. Міністерство оборони України повідомляє, що нам потрібно мінімум 30 таких. Ми вже третій рік говоримо про п'ять катерів. Також ведемо діалог з Пентагоном по іншому типу озброєння, саме для морських сил", – сказав Єльченко.
Також Єльченко висловився з приводу співпраці з партнерами по НАТО в Чорному морі.
"В Азовському і Чорному морях Росія здійснює неконтрольований видобуток газу, перекриває частинами акваторію для проведення військових навчань, заважає нормальному судноплавству, шкодить торгівлі і туризму. Може, ще пару місяців і взагалі побачимо російський флот біля берегів Болгарії, Румунії. НАТО має сісти і замислитися, чи достатньо, щоб один корабель, німецький або голландський, в рік зайшов і вийшов", –продовжив посол.


Раніше повідомлялося, що Україна отримає від Сполучених Штатів Америки у 2020 році $ 250 млн доларів оборонної допомоги і $ 448 млн фінансово-економічної допомоги.
У грудні Міністерство оборони України уклало контракт на поставку другий партії американських ПТРК Javelin. У 2018 році США продали Україні 37 протитанкових комплексів і більше 200 ракет до них.
З 2014 року США поставили в Україну близько 400 одиниць озброєнь і військової техніки і 9,5 тисяч одиниць інших приладів і техніки в рамках військової допомоги.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



