Документ передано на розгляд керівництва Верховної Ради.

Президент України Володимир Зеленський вніс у Верховну Раду проект закону про внесення змін до закону України "Про Службу безпеки України" щодо удосконалення організаційно-правових засад діяльності СБУ (№ 3196). Президент у вівторок подав до парламенту даний законопроект як невідкладний.
В даний час документ знаходиться на розгляді керівництва Верховної Ради.
Тексту законодавчої ініціативи і супровідних документів на сайті парламенту станом на вечір вівторка немає.
Крім цього Зеленський вніс до парламенту також законопроекти "Про внесення змін до Податкового кодексу України у зв'язку з новою редакцією закону України "Про Службу безпеки України" (№ 3197) та "Про внесення змін до Бюджетного кодексу України у зв'язку з новою редакцією закону України "Про Службу безпеки України" (№ 3198).
На сайті парламенту поки що відсутні тексти цих законопроектів та супровідні документи до них.


Як повідомляло ZN.UA, у жовтні глава СБУ Іван Баканов подав президенту і відправив на розгляд ключовим міжнародним партнерам драфт законопроекту про Службу безпеки, над створенням якого працювали юристи відомства. Законопроект отримав невтішну оцінку НАТО і ЄС.
Детальніше про пошуки компромісу реформи Служби безпеки України читайте в матеріалі Данила Пилипчука "СБУ-2020".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



