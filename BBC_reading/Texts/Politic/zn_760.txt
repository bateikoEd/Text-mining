Український президент подякував главі американської дипломатії за виділену допомогу.

Президент України Володимир Зеленський провів телефонну розмову з державним секретарем США Майком Помпео. Він подякував главі Державного департаменту Сполучених Штатів в допомоги Україні в боротьбі з пандемією коронавірусу, що викликає захворювання COVID-19.
"Поговорив з держсекретарем Майком Помпео. Вдячний США за виділення $ 1,2 млн на боротьбу з COVID19. США зараз в епіцентрі пандемії. Поділяю біль тисяч американців, які втратили близьких, щиро бажаю якнайшвидшого одужання тим, хто бореться з хворобою. Бажаю США успішно пройти ці випробування", - твітнув Зеленський в понеділок.


Зазначимо, що з початку 2020 року Центр громадського здоров'я лабораторно перевірив 5 864 повідомлення про зараження коронавірусом. При цьому населення України становить близько 40 мільонів осіб.
Окрім того, під час наради, секретар Координаційної ради  з протидії поширенню COVID-19 Кирило Тимошенко заявив про те, що  з початком маскового режиму медичні маски нібито повністю доступні в інтернеті. Однак вони повільніше потрапляють до аптек. За словами Тимошенка, в Україні за добу виробляють 900 тисяч медичних масок. Також їх імпортують із-за кордону.
Станом на 6 квітня в Україні офіційно підтверджено 1319 випадків захворювання коронавірусом, з них 38 стали летальними, 28 пацієнтів одужали.
12 березня через поширення коронавірусу в Україні запровадили карантин. Серед іншого, в країні не працюють навчальні заклади, заборонені пасажирські перевезення як автотранспортом, так і залізницею. Для перевезень у громадському транспорті введені жорсткі обмеження. Зокрема в Києві, громадським транспортом можна користуватися лише за наявності спеціальної перепустки. Також Україна закрила свої кордони, а по всій території держави діє режим надзвичайної ситуації.
Також 6 квітня почали діяти більш жорсткі карантинні обмеження. Зокрема, українці повинні завжди носити при собі документ, що підтверджує особу. На вулицю можна виходити тільки в масці, а пересуватися більш, ніж двом людям разом заборонено. Винятком може стати супровід дітей. Діти до 14 років можуть вийти на вулицю тільки в супроводі дорослих. У парках, скверах, зонах відпочинку заборонено гуляти, тільки якщо ви не вигулююєте домашню тварину.


Наразі найбільшим епіцентром захворювання є США – за добу у країні заразились корон вірусною інфекцією понад 25 тисяч осіб та 1 165 померло. Загальне число заражень в країні склало 336 673.
Окрім США, найбільші спалахи епідемії коронавірусу зафіксували в Іспанії (131 646 заражених), Італії (128 948 заражених) та Німеччині (100,123 заражених).
За час епідемії, після зараження коронавірусом у світі одужало 262 486 людей.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



