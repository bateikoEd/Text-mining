"Зараз треба не стрілки один на одного переводити, а разом сідати та всі ці діри затирати".

Мер Києва Віталій Кличко попросив Міхеїла Саакашвілі, нового голову виконкому Нацради реформ, допомогти "розібратися" зі знесенням у Києві цеху №5 заводу "Більшовик", який гальмує будівництво Шулявського мосту. Про це він заявив в ефірі шоу "Свобода слова".
"Міхеіл, прошу вас… От є Шулявський міст, є 5-ий цех, в якому продається секонд-хенд. Ми вже літом мали повністю розв'язку запустити. З якихось незрозумілих причинах Фонд держмайна не передає цю стару рухлядь, на якій ростуть дерева", — сказав Кличко.
За словами Кличка, мерія намагається вирішити це питання на державному рівні, але досі немає жодного результату.
"Я навіть погрожував, що я сяду на екскаватор і знесемо до бісової матері цей 5-тий цех. Інфраструктура міста. Будь ласка. Я знаю, що Саакашвілі може це зробити. Допоможіть Дніпру, допоможіть Києву, будемо вам дуже вдячні", — додав мер столиці.
Саакашвілі, в свою, чергу, нагадав про те, як зносив на екскаваторі паркани олігархів, які живуть на пляжі в Одесі.
"Зараз треба не стрілки один на одного переводити, а разом сідати та всі ці діри затирати", - сказав Саакашвілі.
 

7 травня Зеленський підписав указ про призначення Саакашвілі головою Виконавчого комітету реформ. За словами журналіста Юрія Бутусова, Саакашвілі може отримати право брати участь у засіданнях Кабінету міністрів.
Спочатку Саакашвілі повідомляв про те, що Зеленський хоче його призначити віцепрем'єром з реформ. Однак у "Слуги народу" не назбиралося голосів для того, щоб зробити експрезидента Грузії членом українського уряду. За даними ZN.UA в Офісі президента кандидатуру президенту Саакашвілі запропонував голова ВП Андрій Єрмак. Він давно знайомий з експрезидентом Грузії: обидва вчилися на факультеті міжнародних відносин КНУ ім. Т. Р. Шевченка.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



