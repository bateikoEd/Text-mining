За словами Разумкова, очолити штаб повинен Шмигаль.

Спікер Верховної Ради Дмитро Разумков заявив про те, що в Україні створять Антикризовий штаб з протидії епідемії коронавірусу за участю депутатських фракцій і груп парламенту. За його словами, очолить штаб прем'єр-міністр Денис Шмигаль.
"Було прийнято рішення створити Антикризовий штаб на чолі з прем'єр-міністром, тому що він сьогодні та людина, яка більш ніж будь-хто відповідає за боротьбу з коронавірусом. Парламент повністю готовий приєднатися і допомагати, всі політичні аспекти були відкладені усіма партіями та депутатськими групами, які працюють у парламенті. Вони розуміють відповідальність перед людьми і перед державою", - заявив Разумков під час брифінгу.


Нагадаємо, Кабінет міністрів своїм рішенням ввів по всій Україні режим надзвичайної ситуації, який триватиме до 24 квітня. Відповідно карантин також продовжено на місяць.
Крім того, уряд має намір заборонити будь-який пасажирський рух через кордони України. У Кабміні аргументували це тим, що "єдине джерело потрапляння коронавірусу в Україну - це приїжджі з-за кордону". Прийняти відповідне рішення планують на позачерговому засіданні.
Зазначимо, що з 16 березня в Україну заборонений в'їзд іноземцям і людям без громадянства. Також Кабмін заборонив регулярні і нерегулярні перевезення пасажирів автомобільним транспортом у приміському, міжміському, внутрішньообласному і міжобласному сполученні. Також заборонено перевезення пасажирів залізничним транспортом у всіх видах внутрішніх повідомлень (приміському, міському, регіональному і далекому).
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



