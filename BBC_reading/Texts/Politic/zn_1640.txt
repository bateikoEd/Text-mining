На відміну від плівок Єрмака, стрічку транслюватимуть топові українські телеканали.

У середу 22 квітня, українцям покажуть фільм про першу річницю президентства Володимира Зеленського. Стрічку транслюватимуть провідні телеканали та Офіс президента на своїх сторінках у соціальних мережах.
"Сьогодні, о 19:00 на офіційних сторінках Офісу президента України в соціальних мережах відбудеться прем'єрний показ стрічки "Рік Президента Зеленського". Крім того, фільм можна буде переглянути на низці провідних українських телеканалів", - йдеться у повідомленні на сторінці ОПУ у Facebook.
Втім, у Зеленського обіцяють не обмежуватися фільмом, а провести повноцінну пресконференцію після завершення коронавірусного карантину.
"Офіс президента звертає увагу представників ЗМІ, що після завершення карантину Володимир Зеленський неодмінно збере пресконференцію, на якій журналісти наживо, а не через монітор комп'ютера, зможуть поставити запитання щодо підсумків року президентства", - додали в ОП України.
Така увага до журналістів видається досить дивною, зважаючи на специфічну комунікацію Офісу голови держави, де воліють спілкуватися із суспільством "напряму", за допомогою соцмереж.
Втім, до дійсно суспільно важливих тем у комунікаторів із Банковою іноді бракує часу. Наприклад, щодо поїздки президента до Оману та його імовірних зустрічей там із російським керівництвом, чи скандалу з братом голови ОПУ Андрія Єрмака – ситуацію із торгівлею державними посадами не висвітлював жоден топовий український телеканал.



Нагадаємо, Володимир Зеленський переміг у другому турі президентських виборів навесні 2019 року. 20 травня голова держави склав присягу президента України. У першому зверненні до нації Зеленський заявив про розпуск парламенту.
Як далі розвиватиметься країні, яким шляхом ітиме? ZN.UA підготувало низку порад "новим обличчям, які ніколи не були у політиці". Докладніше читайте у нашому проєкті "Зе!повіт".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



