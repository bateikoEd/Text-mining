Надзвичайний стан закінчиться, а прописані в законах додаткові механізми контролю залишаться.

В Україні вже є закони, в яких прописано запровадження в країні надзвичайного стану, але замість цього влада "дошльопує" поправки та зміни. За місяць-два НС закінчиться, а прописані в законах додаткові механізми контролю залишаться.
"Є прописані механізми, якими потрібно користуватися. Так, вони не ідеальні. Але це краще, ніж доліплювати якісь норми до нескінченних наказів, які поширюватимуться просто на незліченну кількість нормативних актів", - пояснив ZN.UA провідний експерт Харківського інституту соціальних досліджень Андрій Черноусов.
Це означатиме, що повноваження контролюючих органів, оскільки Санепідстанції в Україні фактично немає, швидше за все, будуть делеговані міністру внутрішніх справ Арсену Авакову, в підпорядкуванні якого і Національна поліція, і Національна гвардія.
Вони і виконуватимуть функції по карантинним заходам. З примусовою шпиталізацією, яка ніде не прописана.
"Чим це продиктовано – мені складно сказати. Може, ми хочемо отримати транш від МВФ. Але з огляду на гру курсу, навряд чи МВФ зараз все кине і видасть нам чергові мільярди. Потрібно показати свою готовність, але ми цього зробити поки що не можемо. Замість цього ми робимо якісь конвульсивні рухи, які ще більше засмучують і розгойдують усю систему", - вважає Черноусов.
На думку експерта, має місце певне менеджерське відставання. Так, президент Володимир Зеленський не хоче закривати ВР для того, щоб депутати прийняли земельний кодекс. Але загроза епідемії коронавірусу в країні – не та ситуація, в якіймає ухваюватимя земельний кодекс.
"Це дуже складний, багатогранний законопроєкт, що стосується багатьох аспектів життя і життєдіяльності всієї країни. Варто зазначити, що одна з поки що "ходячих" сфер нашої економіки – це сільське господарство. Воно нас поки тягне. Якщо зараз ми будемо ухвалювати якісь необдумані рішення під тиском карантину, і це негативно позначиться на сільському господарстві, то нічого доброго з цього не буде", - зазначає експерт.
Крім того, закон – один для всіх. Якщо ухвалено рішення не збиратися більше 10 осіб, то нема чого щодня збирати разом 450. Традиція скрізь робити якісь винятки з правил призводить до того, що правила не працюють – у нас країна посвідчень, пільг і спеціальних дозволів.
"Якщо ми вводимо карантинні заходи, то ВР, навпаки, має продемонструвати, що всі пішли на карантин. Не кажучи вже про те, що вони там наухвалююють у турборежимі-2", - резюмує експерт.


Докладніше про ухвалений Верховною Радою законопроєкт про протидію коронавірусу читайте у статті Алли Котляр "За чий рахунок обід?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



