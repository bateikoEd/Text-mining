На засіданні депутати мають внести зміни до держбюджету на 2020 рік, які передбачають виплати українцям.

Президент України Володимир Зеленський розраховує, що в найближчі дні Верховна Рада проголосує за законопроект про зміни в державний бюджет на 2020 рік, які спрямовані на підтримку українців у період карантину.
"Всі ці ініціативи потребують прийняття змін до державного бюджету України. Я впевнений, що народні депутати в найближчі дні проголосують за ці зміни і не заберуть у людей таку важливу підтримку", - сказав він у відеозверненні до українців в середу ввечері.
Зеленський зазначив, що в середу на засіданні уряду було прийнято кілька важливих рішень.
"Спасибі за підтримку ініціативи про щомісячну доплату у розмірі 500 грн людей старше 80 років. Розуміємо, що це не ідеал, але людям стане хоч трохи легше. Ще хочу відзначити рішення про виплату в цьому місяці 1 тис. грн тим громадянам, які мають пенсію менше 5 тис., а також певним вразливим категоріям населення. Важлива і запланована на 1 травня 2020 року індексація пенсій", - вказав він.


Раніше народний депутат від фракції "Слуга народу" Андрій Герус повідомив про те, що позачергове засідання Верховної Ради може відбутися 6-7 квітня. На ньому депутати спробують ще раз прийняти новий бюджет і "антиколомойський" закон.
Нагадаємо, що раніше прем'єр-міністр Денис Шмигаль заявив, що без підтримки міжнародних фінансових організацій для погашення боргів Україні доведеться впасти в прірву фінансового дефолту, але такий розвиток подій не передбачається.
Україна може отримати 10 мільярдів макрофінансової допомоги після прийняття двох законопроектів.
Детальніше про перспективи співпраці України та МВФ і про те, чому дефолт - не найгірший варіант для України - читайте у статті Юлії Самаєвої "Коломокриза" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



