Копирайт изображения
СБУ
Контррозвідка Служби безпеки України провела спецоперацію й викрила у своїх лавах агента ФСБ Росії, твердить пресслужба відомства.
Його підозрюють у державній зраді та вчиненні терористичних актів. Зокрема, він нібито готував вбивство Адама Осмаєва в Україні, якого в Росії підозрюють у підготовці замаху на Володимира Путіна.
В 2017 році був невдалий замах на Адама Осмаєва, а згодом, вже під час другого замаху, загинула його дружина Аміна Окуєва.
"СБУ зібрала достатню кількість доказів, які переконливо свідчать - генерал-майор СБУ Валерій Шайтанов є агентом Федеральної служби безпеки Російської Федерації. Це підтверджують наявні матеріали справи, серед яких аудіо- та відеозаписи", - заявили в СБУ.
Валерія Шайтанова вже затримали.
Жінка-воїн Аміна Окуєва: що про неї відомо?
Хто такий Адам Осмаєв і що його пов'язує з Україною?
В Україні хочуть продовжити блокування "Вконтакте" та "Однокласників"
Затримали підозрюваних у вбивстві Аміни Окуєвої - Аваков
У відомстві кажуть, що це "найважливіше викриття" за всю історію незалежної України.
Копирайт изображения
УНІАН
Image caption
Адам Осмаєв
Як вказують матеріали справи, Валерій Шайтанов, який є одним з колишніх керівників Центру спеціальних операцій "А" СБ України, начебто перебував на агентурному зв'язку під псевдонім "Бобиль" у полковника ФСБ Ігоря Єгорова.
СБУ стверджує, що володіє доказами, що за завданням спецслужб РФ генерал-майор планував терористичні акти в Україні.
За це представник ФСБ нібито гарантував винагороду в 200 тис доларів США та паспорт громадянина РФ.
За версією слідства, Шайтанов збирав та передавав російській стороні дані про таємні операції в зоні АТО/ООС та надав багато іншої секретної інформації.
СБУ також оприлюднила аудіозаписи розмов, які свідчать про діяльність генерал-майора.
Представники російських силових відомств поки що не коментували інформацію про затримання Шайтанова.
Хочете отримувати найважливіші новини в месенджер? Підписуйтеся на наш Telegram або Viber!
