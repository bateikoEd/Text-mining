"Ми хочемо швидким темпом рухатися і доходити до миру".

Зміни у складі української делегації у Тристоронній контактній групі в Мінську були здійснені, аби залучити до роботи більше фахівців у різних напрямках. Про це заявиви глава фракції "Слуга народу" Давид Арахамія на останньому брифінгу.
"Там питання буває затримки просто тому, що немає спеціальної людини з цього питання, і тому воно має якусь таку істотну затримку. Ми хочемо, щоб не було ніяких затримок, тому що ми хочемо швидким темпом рухатися і доходити до миру ", - підкреслив він.



Нагадаємо, президент України Володимир Зеленський затвердив склад української делегації для участі у Тристоронній контактнії групі по мирному врегулюванню ситуації в Донбасі.
Очолить делегацію другий президент України Леонід Кучма, а його першим заступником стане Олексій Резніков.
Наголошується, що Кучма і Резніков можуть визначати заступників представників України в робочих підгрупах і залучати до роботи делегації народних депутатів, представників державних органів влади, радників, експертів та технічних працівників.
Попереднє засідання ТКГ відбулося в режимі відеоконференції 22 квітня. Україна наполягала на тому, щоб нові ділянки розведення в зоні ООС "відповідали запитам гуманітарного характеру і створювали острівці безпеки для місцевих мешканців – громадян України". Також українські представники в черговий раз вказали на неприйнятність вимоги внесення до Конституції положень про особливий статус ОРДЛО.
Зустріч ТКГ в Мінську, перенесена через коронавірус, повинна була відбутися 25 березня - на ній планували підписати рішення про створення консультативної ради. В протоколі з рішенням про створення консультативної ради, фотографію якого публікував ZN.UA, говорилося, що в нього планують включити по 10 представників України і ОРДЛО. Створення такої ради фактично зафіксує суб'єктність "Л/ДНР".
Проте, вже 4 травня керівник Офісу президента Андрій Єрмак виключив можливість включення бойовиків до консультативної ради.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



