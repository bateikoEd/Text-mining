Без допомоги бізнесу державі було б складно організувати поставки з Піднебесної, запевняють в Офісі президента.

Доставку медичних товарів літаком "Мрія" оплатила компанія "Епіцентр", а частину засобів захисту вона передала в лікарні. У держави ж не було можливості зібрати таку велику кількість засобів захисту в одному місці для того, щоб забрати їх літаком "Мрія".
Про це в ефірі програми "Свобода слова" на телеканалі ICTV розповів заступник голови Офісу президента та секретар координаційної ради з протидії коронавирусу Кирило Тимошенко.
"Ми дізналися про те, що одна з приватних компаній, "Епіцентр", замовляє літак "Мрія" у державного підприємства "Антонов" і хоче привезти для себе комерційний вантаж. Але з тим, що вони везуть комерційний вантаж – це маски, окуляри, костюми захисту – частина, фактично більше, ніж третина цього вантажу, вони передають у лікарні по всій країні. При таких умовах президентом було вирішено, що треба зустріти цей літак. Адже, по-перше, це наша гордість, а по-друге, частину цього вантажу передається для наших лікарів", - пояснив Тимошенко.
За словами заступника голови ОП, Зеленський, зустрічаючи літак, відразу зазначив, що частина вантажу є гуманітарною, частина піде в аптеки і магазини.
Заступник керівника ОП наголосив, що "Епіцентр" оплатив як літак, гроші за який йдуть державному підприємству, так і вантаж.
За словами Тимошенка, фонд ліквідації наслідків COVID-19 при президентові займався постачанням медичних вантажів трьох типів. Доставку перших двох типів оплачував сам фонд: це його власні закупівлі в інтересах лікарів, поліції тощо; а також закупівлі бізнесу, які передавалися на допомогу державі.
Третій вид поставок – комерційні. Різні аптеки, магазини тощо попросили допомогти організувати поставки з Китаю. Фонд "надав їм таку можливість", зокрема, з'єднавши з авіакомпаніями. Ці літаки приватні покупці оплачували самостійно.
Заступник керівника ОП каже, що допомагаючи бізнесу з поставками, держава змогло знизити ціну масок в аптеках і в магазинах.


Як повідомлялося, найбільший у світі літак Ан-225 "Мрія" 23 квітня привіз у Київ з Китаю медичні засоби для боротьби з коронавірусом - захисні маски, рукавиці, костюми. Літак зустрічав сам Володимир Зеленський, міністр інфраструктури Владислав Криклій, головний санітарний лікар Віктор Ляшко та інші чиновники.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



