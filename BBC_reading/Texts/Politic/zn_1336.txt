Кошти будуть спрямовані на відновлення інфраструктури міст.

Європейська комісії 16 квітня оголосила про виділення 13 млн євро гуманітарної допомоги для постраждалих від бойових дій в Донбасі, які тривають вже сьомий рік.
"Європейський Союз повністю солідарний з людьми на сході України. Допомога ЄС допомагає вразливим людям, які виснажені шестирічним конфліктом, отримати базові послуги, такі як охорона здоров'я та водопостачання. Доступ до таких послуг ще більш важливий перед загрозою спалаху коронавірусу. ЄС підтримує нужденних людей по обидві сторони лінії зіткнення", - зазначив комісар ЄС з антикризового управління Янез Ленарчич.
У ЄС нагадали, що гуманітарні потреби на сході України зростають.
"Заявлене сьогодні фінансування допоможе відремонтувати будівлі, що постраждали в результаті конфлікту, такі як школи та медичні установи, і забезпечити основні потреби, такі як освіта і вода. Вся гуманітарна допомога ЄС прямує через агентства ООН, неурядові організації та Міжнародний комітет Червоного Хреста. ЄС постійно закликає надати безперешкодний доступ гуманітарним організаціям, які доставляють допомогу в некотрольовані владою райони", - йдеться в повідомленні.


Раніше повідомлялося про те, що ООН затвердила новий план допомоги Донбасу на 2020 рік в розмірі 158 млн доларів.
У жовтні минулого року президент Володимир Зеленський заявив про старт роботи Фонду міжнародної партнерської підтримки для відновлення та реінтеграції постраждалих від війни в Донбасі. За його словами, у запуску Фонду бере участь Світовий банк. В Офісі президента оцінили витрати на відновлення територій Донбасу у 372 млн євро.
Детальніше про питання залучення коштів на відбудову Донбасу читайте в матеріалі Валентини Самар "RE:think. Дуже хотілося б, але...".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



