До складу Ради пропонують ввести учасників бойових дій і членів їх сімей.

Глава Офісу президента Андрій Єрмак запропонував створити при ОП у якості дорадчого органу Раду ветеранів. Він обговорив цю ідею зі своїми заступниками на робочій нараді, передає прес-служба держоргану.
"Мета створення – оперативне реагування на запити ветеранів та їх сімей, підтримка у вирішенні нагальних питань", – зазначено в повідомленні.
За словами Єрмака, до складу Ради можуть увійти учасники бойових дій, які зараз захищають територіальну цілісність і суверенітет України. Також у нього можуть включати членів родин бійців, волонтерів і військових.
До цього, у березні, уряд скасував створення єдиного Мінветеранів, розділивши його на два відомства.


Як писало ZN.UA, при Мінветеранів була створена Рада сімей загиблих. Рада сімей загиблих буде діяти за таким же принципом, як зараз працює Рада ветеранів - комунікувати з міністерством, звертати увагу на проблеми, проводити консультації.
Найбільше сім'ї загиблих воїнів потребують консультаційної юридичної підтримки — багатьом в силу віку, здоров'я, сімейних обставин і відсутності досвіду буває непросто розібратися з документами для отримання виплат, житла, землі, пільг на оплату комунальних послуг і т. д. Багато з них не вміють скористатися тим, що належить їм за законом як найближчим родичам загиблих учасників бойових дій. Багато беззахисні перед місцевою владою і службовцями в захисті своїх прав.
Але турбота про сім'ї не завжди лежить у матеріальній площині. Вона — в площині пам'яті.
Детальніше про результати опитування сімей загиблих військовослужбовців читайте в статті Юлії Мостової, Сергія Рахманіна та Анастасії Берези "Древо життя".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



