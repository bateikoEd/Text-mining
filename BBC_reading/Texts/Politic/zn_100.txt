За словами депутата з СН, перед цим відбудеться засідання їхньої фракції.

Народний депутат з фракції "Слуга народу" Юрій Камельчук заявив про те, що Верховна Рада проведе позачергове засідання у суботу, 28 березня. У п'ятницю ж має відбутися засідання фракції "Слуга народу".
"За попередньою версією, так, підтверджується, що в п'ятницю у нас буде засідання фракції, на якому ми розглянемо які заходи ми збираємося робити, ті законопроєкти, які ми збираємося підтримувати і зібратися в суботу на це позачергове засідання", - заявив Камельчук у середу в ефірі одного з українських телеканалів.
За його словами, проводити погоджувальну раду парламенту необов'язково. Камельчук додав, що керівництво Верховної Ради для того, щоб не піддавати небезпеці лідерів фракцій, може обговорити з ними порядку денного в режимі відеоконференції.
"Головне - це розуміння того, що будуть підтримані ці питання. Ми не повинні заглиблюватися у їх обговорення. Потрібно принципове розуміння: ось це ми збираємося зробити і є підтримка - тоді ми виходимо і голосуємо", - додав Камельчук.
За словами депутата, на позачергове засідання парламенту, крім законопроєктів про протидію епідемії коронавірусу, можуть також внести проекти законів, що дозволяють працювати Верховній Раді дистанційно.
"Зрозуміло, що також розглядається можливість проголосувати законопроєкт про дистанційну роботу. Зараз вже третій день відбувається тестування різних платформ, які будуть дозволяти це робити. На даний момент від двох платформ відмовилися, тому що вони не дуже комфортні і не дуже підходять під ці можливості. Зробити нове програмне забезпечення за короткий термін не представляється можливим, але це розглядається як варіант", - зазначив Камельчук.
Він також повідомив, що законопроєкт про протидію епідемії коронавірусу включать соціальні та економічні норми, які повинні підтримати найбільш незахищені верстви населення.


Як повідомляло ZN.UA президент Володимир Зеленський наполягав на тому, щоб Рада зібралася на позачергове засідання в четвер, 26 березня. Зокрема, на засіданні мали затвердити "антиколомойский" закон, який не дозволить повертати банки попереднім власникам, у разі їх банкрутства. Адже прийняття документа є першочерговою умовою розгляду питання про надання Україні кредитної програми на $ 5 млрд і допомоги по коронавирусу МВФ.
Також ЗМІ повідомляли про те, що під час позачергового засідання Верховна Рада може проголосувати за введення в Україні надзвичайного стану. ZN.UA розповіло, які обмеження чекають українців, у разі введення надзвичайного стану.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



