Законопроєкт ухвалили у другому читанні.

Верховна Рада прийняла у другому читанні законопроект №2538 "Про внесення змін до деяких законодавчих актів України, спрямованих на підвищення доступності лікарських засобів, медичних виробів та інших товарів, які закуповуються особою, уповноваженою на здійснення закупівель у сфері охорони здоров'я". За документ проголосували 290 народних депутатів.
Документ передбачає створення засад для залучення закупівельної організації до здійснення закупівель медичних товарів за гроші, виділені держбюджетом.
Крім того, законом передбачено, що МОЗ буде головним розпорядником бюджетних коштів. У той же час організація, яка буде закуповувати медтовари, буде це робити за державні гроші в рамках програм, визначених як стратегічні.
Таким чином організація закупівель буде отримувати кошти з держбюджету від МОЗ, проводити процедури закупівель, укладати від свого імені договору про закупівлю. Також закупівельна організація стає власником лікарських засобів та інших медичних товарів та організовувати одержання відповідних товарів кінцевими споживачами - лікувально-профілактичними установами.
Перелік медичних товарів, які можна буде закуповувати за держкошти, повинен затвердити Кабінет міністрів.
У першому читанні народні депутати прийняли законопроект 14 січня.


Перед цим депутати прийняли законопроєкт № 3219 "Про внесення змін до деяких законодавчих актів України, спрямованих на запобігання виникнення і розповсюдження коронавирусной хвороби (COVID-19)". Зокрема, документом передбачена кримінальна і адміністративна відповідальність за порушення заходів запобігання розповсюдження інфекційних захворювань.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



