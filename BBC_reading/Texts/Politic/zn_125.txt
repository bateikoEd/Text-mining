В сьогоднішніх умовх українська влада, навпаки, має докласти зусил для зміцнення власних позицій.

За сьогоднішніх обставин, а саме пандемії коронавірусу та нафтового й фінансового обвалу Росії, навряд чи доцільно форсувати будь-які переговори з країною-агресором за її алгоритмом, пишуть у своїй статті для ZN.UA Михайло Гончар, Володимир Горбач, Віталій Мартинюк та Сергій Савченко. Більше того, зараз час грає на користь України, незважаючи навіть на поширення коронавірусу, тому держава має скористатися цим для зміцнення своїх позицій, а не втрачати їх.
Зокрема, зараз варто поставити додаткові жорсткі вимоги, в тому числі й щодо внесення у порядок денний нормандського формату питання повернення анексованого Криму. Окрім того, очільник української делегації в ТКГ Леонід Кучма повинен відкликати свій підпис, яким від документально закріпив згоду Києва створити в Мінську так звану Консультативну раду.
Як зазначили автори, зараз час боротьби з пандемією. Інші питання відкласти для переосмислення після її подолання.
Мета ж Росії на теперішньому етапі – закріпити досягнуті проміжні результати гібридної війни, схиливши українську владу до капітуляції під виглядом "миру за будь-яку ціну".


Нагадаємо, 11 березня глава Офісу президента України Андрій Єрмак і заступник голови адміністрації президента РФ Дмитро Козак взяли участь в засіданні Тристоронньої контактної групи в Мінську, під час якого сторони вирішили створити Консультативну раду. Небезпека створення такого органу полягає в тому, що представники незаконних збройних формувань "Л/ДНР"  мають ввійти до ради на рівних правах з Україно. Росію ж створення ради перетворить із агресора на "спостерігача", на кшталт ОБСЄ.
Детальніше про те, як Росія впливає на вище керівництво України, які чотири такти алгоритму вона використовує у гібридній війні проти Української держави і чому намагається створити в країні хаос, читайте у статті Михайла Гончара, Володимира Горбача, Віталія Мартинюка та Сергія Савченко "Технологія.ру для влади.Зе. Ініціатива КозЄрмака" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



