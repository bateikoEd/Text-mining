Послаблення обмежень з 14 квітня не буде.

Прем'єр-міністр Денис Шмигаль повідомив, що продовження карантину та його непослаблення у квітні були рекомендовані Україні Всесвітньою організацією охорони здоров'я (ВООЗ).
"Вчора Україна отримала рекомендацію від ВООЗ продовжити карантин, тому що це ефективний засіб порятунку життів українців. Тож наголошую, що протягом квітня ми не відступимо від запроваджених обмежень", - написав Шмигаль у своєму Telegram-каналі.
Водночас, за словами прем'єра, уряд працює над планом поступового пом'якшення карантинних обмежень та визначається з датою його впровадження.
"Карантинні заходи неодмінно будуть послаблені. Але про це можна буде говорити лише в травні, за умови зниження динаміки захворюваності на COVID-19 в Україні", - зазначив він.


Раніше в Раді нацбезпеки і оборони України запевнили, що у них немає жодних проєктів рішень"за пом'якшення" карантину в Україні, запровадженого через епідемію коронавірусу.
Інформацію про те, що з 14 квітня нібито послаблять карантинний режим, спростували і в Офісі президента. В ОП повідомили: під час наради з Володимиром Зеленським щодо боротьби з коронавірусом, дійшли до висновку, що зараз не можна говорити про пом'якшення карантинного режиму в Україні.
Карантин в Україні діє з 12 березня. Зокрема, в країні заборонені регулярні та нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення, припинено авіасполучення як внутрішнє, так і міжнародне.
16 березня Україна закрила кордони для іноземців. В рамках заборони, на територію країни не могли в'їхати іноземці та громадяни без громадянства. Наприкінці березня Україна повністю закрила свої кордони.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



