Посла з України відкликали через нову посади Міхеїла Саакашвілі.

"Україна не робитиме дзеркальні дії і відкликати посла Долгова з Грузії. Рішення грузинської сторони носить емоційний характер. Це був постріл собі в ногу", — так прокоментував ZN.UA високопоставлене джерело в Офісі президента рішення Тбілісі відкликати для консультацій посла Грузії в Україні Теймураза Шарашенідзе.
Нагадаємо, що дане рішення грузинська влада ухвалила у зв'язку з призначенням колишнього президента Грузії Міхеїла Саакашвілі на посаду голови виконавчого комітету реформ при президентові України.
За словами поінформованого співрозмовника ZN.UA, в Києві далекі від думки, що грузинська сторона виконає свої погрози розірвати дипвідносини, які звучали раніше, у зв'язку з перспективами призначення Міхеїла Саакашвілі в уряд на посаду віцепрем'єра. "Це блеф", — заявив співрозмовник видання, який висловив сподівання, що через певний час Тбілісі поверне свого посла в Київ.
"Ми не раз чітко говорили грузинській стороні: ви перебільшуєте роль цієї людини в Україні. Відносини України та Грузії куди ширші і багатші і вони не повинні залежати від фактору Міхеїла Саакашвілі", — зазначив наш співрозмовник.


Напередодні президент України Володимир Зеленський призначив Саакашвілі головою Виконавчого комітету реформ. За словами журналіста Юрія Бутусова, експрезидент Грузії може отримати право брати участь у засіданнях Кабінету міністрів.
Спочатку Саакашвілі повідомляв про те, що Зеленський хоче його призначити віцепрем'єром з реформ. За даними ZN.UA в Офісі президента кандидатуру президенту Саакашвілі запропонував голова ОП Андрій Єрмак. Він давно знайомий з експрезидентом Грузії: обидва вчилися на факультеті міжнародних відносин КНУ ім. Т. Г. Шевченка.
У посольстві Грузії відразу попередили про те, що таке призначення у Тбілісі можуть розцінити як недружній крок Києва. У свою чергу прем'єр-міністр Грузії зазначив, що, якщо Саакашвілі увійде до складу українського уряду, то з України відкличуть посла.
В Грузії Міхеїл Саакашвілі двічі засуджений за перевищення і злісне перевищення службових повноважень. На батьківщині експрезидента Грузії оголосили в розшук.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



