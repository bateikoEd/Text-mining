Голова ОП Єрмак описав консультативну рада тими ж словами, що й Сивохо свою "платформу примирення та єдності". Однак не уточнив, як це узгоджується з підписаним у Мінську протоколом.

Керівник Офісу президента Андрій Єрмак заявив, що консультативна рада при Тристоронньій контактній групі, про яку він домовлявся із заступником гооови АП РФ Дмитро Козаком, може бути створена лише після консультацій з Німеччиною, Францією та ОБСЄ.
"Ідея створення такої ради розглядатиметься після консультацій з нашими партнерами з Франції, Німеччини та ОБСЄ. Ці консультації ще тривають", - заявив Єрмак на брифінгу у вівторок, 31 березня.
Він уточнив, що створення ради обговорювалося політичними радниками нормандського формату в телефонному режимі.
За словами Єрмака, на Банковій хочуть "припинити монополію" бойовиків угруповань "ДНР" і "ЛНР" на "представництво Донбасу".
"Українська сторона спочатку хотіла, щоб вона (консультативна рада, - ред.) була створена саме громадянським суспільством, там не передбачаються учасники, які були б призначені державою. І ми бачимо учасниками громадських діячів, представників церков тощо", - пояснив Єрмак.

При цьому він не уточнив, яким чином його слова узгоджуються з тим, що підписи під протоколом про створення ради у Мінську поставили так звані "голови МЗС" "ДНР" і "ЛНР" Наталія Ніконорова і Владислав Дейнего. У документі вони названі "повноважними представниками" окремих районів Донецької та Луганської областей. У протоколі також сказано, що порядок призначення представників у раду Україна та ОРДЛО "визначають самостійно".
Говорячи про консультативну раду, Єрмак кілька разів називав її "координаційною".
Між поняттями "консультація" і "координація" є суттєва різниця. Якщо перший означає "нараду з якогось питання", то другий - "узгодження й організацію дій".
Зазначимо, що описаний Єрмаком формат платформи з участю представників громадянського суспільства" і різних професій ідентичний "платформі примирення і єдності", яку просуває колишній радник секретаря РНБО Сергій Сивохо.


Як повідомлялося, на зустрічі ТКГ 11 березня за участю голови ОП України Андрія Єрмака і заступник глави АП РФ Дмитра Козака було підписано протокол про створення консультативної ради при ТКГ. Однак заплановану на 25 березня зустріч у Мінську скасували через коронавірус. Саме на цей день було заплановано підписання рішення ТКГ про створення консультативної ради.
ZN.UA опублікував фотокопію протоколу з рішенням про створення консульативного ради. До неї планують включити по 10 представників України і ОРДЛО. Створення цього органу фактично зафіксує суб'єктність ОРДЛО. При цьому Росія увійде до Ради не як країна-агресор, а у вигляді так званого "спостерігача-гаранта" нарівні з Францією, Німеччиною та ОБСЄ.
Оглядач ZN.UA Тетяна Силіна констатувала, що рівний статус України і представників незаконних збройних формувань – це "те, від чого Київ категорично відмовлявся всі шість років. І це та помилка, вчинена свого часу Кишиневом у врегулюванні придністровського конфлікту, яку експерти настійно закликали Київ не повторювати".
Проте за версією кернівника Офісу президента Андрія Єрмака, у цій нібито "не йдеть про правове визнання представників ОРДЛО і прямих переговорів з ними".
На неприпустимість прямих переговорів з бойовиками вказали чимало українських політиків, волонтерів, ветеранів, еспертів-міжнародників і представники громадянського суспільства.
Категорично проти висловилися парламентські фракції "Голосу" і "Європейської Солідарності". Звернення до президента підписали 60 членів фракції "Слуги народу", частина з них згодом відкликали свої підписи і видалили пости в Facebook.
Детальніше про процеси у фракції "Слуги народу" читайте в статті Інни Ведернікової "Холодний душ для президента".
Про катастрофічні для України наслідки, до яких призведе створення консультативної ради та легітимізація бойовиків, читайте в матеріалі "Технологія.ру для влади.Зе" Михайла Гончара, Володимира Горбача, Віталія Мартинюка і Сергія Савченка ув ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



