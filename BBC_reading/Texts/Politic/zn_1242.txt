Версії Разумкова і заступниці голови фракції "Слуга народу" з цього приводу дещо відрізняються.

Спікер Верховної Ради Дмитро Разумков на відміну від заступниці голови фракції "Слуги народу" Євгенії Кравчук, не зміг однозначно сказати, що позачергове засідання парламенту відбудеться 16 квітня. За словами Разумкова, засідання може відбутися і на наступному тижні.
"Якщо ми говоримо про зміни до регламенту, то це друге читання. Тут багато чого буде залежати від порядку денного - можливо тільки це питання, можливо ще кілька. Думаю, що це буде або кінець цього тижня або на початку наступного, відбудеться додаткове позачергове засідання, на якому буде розглядатися, я думаю, кілька питань, у тому числі, можливо, і зміни в регламент", - заявив Разумков в ефірі телеканалу "Україна 24".
Пізніше глава парламенту уточнив, що найімовірніше позачергове засідання відбудеться 16 квітня, або 22 квітня.
Головним питанням засідання повинні стати зміни до регламенту Ради, які дозволять не затягувати з розглядом "антиколомойского" закону, до якого підготували 16 тисяч правок.


У першому читанні банківський законопроєкт прийняли 30 березня. При цьому документ прийняли завдяки фракціям "Європейська солідарність", "Голос", групі "Довіра" та позафракційним депутатам, адже голосів "Слуги народу" для цього не вистачило б.
До другого читання законопроєкту депутати подали рекордні для українського парламенту 16 тисяч правок. При цьому Дмитро Разумков вважає, що це зробили, щоб заблокувати роботу Ради.
Законопроєкт передбачає заборону на повернення націоналізованих банків колишнім власникам. Останні можуть претендувати лише на грошову компенсацію. При цьому закон визначає порядок розгляду результатів аудиту, на підставі якого суд повинен виносити рішення: раніше ця процедура залишалася неврегульованою і фактично залежала від особистого переконання суддів.
Від прийняття цього закону, в тому числі, залежать перспективи продовження співпраці України з МВФ. Якщо закон не приймуть, Україна може розраховувати не на 8, а лише на 1,5 млрд доларів від МВФ на подолання економічних наслідків пандемії COVID-19 і карантину.
Докладніше читайте у матеріалі Юлії Самаевой "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



