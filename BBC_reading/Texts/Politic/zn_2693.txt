Політик наголосив, що запросити його на нову посаду – це "абсолютно ідея Зеленського".

Новопризначений голова Виконавчого комітету реформ Міхеїл Саакашвілі розповів, що президент Володимир Зеленський схиляється до того, щоб надати йому свободу ідей, які той йому пропонує.
Про це експрезидент Грузії розповів в інтерв'ю на "24 каналі", зазначивши, що Зеленського цікавлять речі, пов'язані зі зміною ситуації або процедурами на митниці та в податковій. Тому що він розуміє, що малий і середній бізнес – це та ланка суспільства, яка привела його до влади.
"Він має зобов'язання, навіть заборгованість перед ними щось зробити. Після цих речей він чекає моїх ідей, тому що він дуже відкритий, уважно слухає", - розповів Саакашвілі.
Політик наголосив, що запросити його в українську політику – це "абсолютно ідея Зеленського", хоча перед призначенням він зустрічався і з головою Офісу президента Андрієм Єрмаком.
"Кожен раз він не тільки хоче почути мене, а й пропонує і генерує ідеї. Я думаю, що це буде цікава співпраця", - підсумував Саакашвілі.


7 травня Зеленський підписав указ про призначення Саакашвілі головою Виконавчого комітету реформ. За словами журналіста Юрія Бутусова, Саакашвілі може отримати право брати участь у засіданнях Кабінету міністрів.
Спочатку Саакашвілі повідомляв про те, що Зеленський хоче його призначити віцепрем'єром з реформ. Однак у "Слуги народу" не назбиралося голосів для того, щоб зробити експрезидента Грузії членом українського уряду. За даними ZN.UA в Офісі президента кандидатуру президенту Саакашвілі запропонував голова ВП Андрій Єрмак. Він давно знайомий з експрезидентом Грузії: обидва вчилися на факультеті міжнародних відносин КНУ ім. Т. Р. Шевченка.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



