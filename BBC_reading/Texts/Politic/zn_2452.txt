Проблема української сторони в Мінську, на думку Рахманіна – відсутність компромісу, причиною чого є "негнучкість Москви та інколи надмірна гнучкість України".

Указ президента України Володимира Зеленського про склад ТКГ нагадує спробу підіграти Кремлю в його намаганнях відрізати від України тимчасово окуповані території. Таку думку висловив очільник партії "Голос" Сергій Рахманін.
За його словами, логіка глави держави залишається незрозумілою.
"Якщо президент хоче прискорити процес, то це поганий варіант прискорення. Навіть якщо зібрати в одному місці одночасно дев'ять вагітних жінок, то дитина не народиться через місяць. Від того, що в Мінську групу увійде велика кількість посадових осіб, а зустрічі відбуватимуться мало не щодня, навряд чи будуть досягнуті які-небудь істотні зміни. Ці кількісні зміни аж ніяк не вплинуть на якість процесу ", - зазначив Рахманін.
Очільник "Голосу" стверджує, що проблема української сторони в Мінську не в кількості членів делегації та не в періодичності засідань, а у відсутності компромісу, причиною чого є "негнучкість Москви та інколи надмірна гнучкість України".
"Якщо президент хотів надати переговорам більшу вагу - це дивний крок. Представницький склад української делегації не зробить переговори більш представницькими, так як це робиться в односторонньому порядку. З іншого боку, залучення до складу делегації посадовців нашої держави робить Україну вразливою, тому що фактично легалізує процес переговорів з представниками окупаційного режиму ", - підкреслив Рахманін.
Депутат стверджує, що Зеленському варто було б самому очолити склад ТГК, якщо вже президент опирається на логіку "потрібно щось робити", та самому відповідати за обіцянку провести вибори на тимчасово окупованих територіях цього року, а також за можливі наслідки цих виборів.
"Альтернатива цих дивних кроків - неухильне дотримання "Плану холодної деокупацію", запропонованого фракцією "Голос". Ключова вимога - негайне припинення вогню. Ключова умова - тривале дотримання режиму припинення вогню", - підсумував лідер фракції.


Нагадаємо, президент України Володимир Зеленський затвердив склад української делегації для участі у Тристоронній контактнії групі по мирному врегулюванню ситуації в Донбасі.
Очолить делегацію другий президент України Леонід Кучма, а його першим заступником стане Олексій Резніков.
Наголошується, що Кучма і Резніков можуть визначати заступників представників України в робочих підгрупах і залучати до роботи делегації народних депутатів, представників державних органів влади, радників, експертів та технічних працівників.
Попереднє засідання ТКГ відбулося в режимі відеоконференції 22 квітня. Україна наполягала на тому, щоб нові ділянки розведення в зоні ООС "відповідали запитам гуманітарного характеру і створювали острівці безпеки для місцевих мешканців – громадян України". Також українські представники в черговий раз вказали на неприйнятність вимоги внесення до Конституції положень про особливий статус ОРДЛО.
Зустріч ТКГ в Мінську, перенесена через коронавірус, повинна була відбутися 25 березня - на ній планували підписати рішення про створення консультативної ради. В протоколі з рішенням про створення консультативної ради, фотографію якого публікував ZN.UA, говорилося, що в нього планують включити по 10 представників України і ОРДЛО. Створення такої ради фактично зафіксує суб'єктність "Л/ДНР".
Проте, вже 4 травня керівник Офісу президента Андрій Єрмак виключив можливість включення бойовиків до консультативної ради.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



