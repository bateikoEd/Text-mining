На позачерговому засіданні депутати мають розглянути антикоронавірусне законодавство. ЗМІ повідомляли про можливість оголошення надзвичайного стану.

Позачергове пленарне засідання Верховної Ради, на яке винесуть проект закону про протидію коронавірусу, не відбудеться у четвер, 26 березня, повідомляють "Інтерфакс-Україна" і "УНІАН" із посиланням на джерела в парламенті.
Співрозмовники інформагентств допустили, що засідання може відбутися найближчої суботи, 28 березня.
За даними "Української правди", Верховна Рада має зібратися на екстрене засідання найближчими днями, щоб розглянути питання запровадження надзвичайного стану в країні.


З
Згідно з Законом України "Про правовий режим надзвичайного стану", НС по всій території країни або в окремих місцевостях вводиться указом президента, яка має затвердити Верховна Рада. Пропозицію про введення НС подає Рада національної безпеки і оборони, а в окремих випадках – Кабінет міністрів.
За даними УП, на Банковій вважають пріоритетним варіант запровадження надзвичайного стану з подачі уряду. Однак сценарій із РНБО також можливий.
Правовий режим НС передбачає обмеження громадянських прав і свобод. ГС може вводитись не більше ніж на 30 діб виключно у разі, якщо загрозу безпеці громадян не можна усунути в інший спосіб.
Однозначно проти оголошення НС публічно висловилися парламентські фракції "Голосу" і "Європейської Солідарності". На користь НС висловлювалися радники міністра внутрішніх справ Арсен Аваков і міністр охорони здоров'я Ілля Ємець. Однак 23 березня прем'єр-міністр Денис Шмигаль завив про відсутність підстав для НС, а наступного дня аналогічну заяву зробив Аваков.
Тим часом у Чернівецькій, Житомирській, Київській, Дніпропетровській, Івано-Франківській, Тернопільській, Харківській і Донецькій областях, а також у Києві оголосили режим надзвичайної ситуації.
Детальніше про відмінності між режимом надзвичайної ситуації і надзвичайним станом, а також про механізми їх запровадження читайте в матеріалі ZN.UA.
Про ризики, пов'язані з НС, читайте в статті Аналітичного відділу Лабораторії законодавчих ініціатив "Не треба вигадувати самокат!".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



