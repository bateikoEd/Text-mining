За словами очільника МЗС, такий контакт дозволяє знаходити рішення по Донбасу.

Канал зв'язку між головою Офісу президента України Андрієм Єрмаком і заступником голови Адміністрації президента Дмитром Козаком – абсолютно робочий і дозволяє знаходити рішення по Донбасу.
Про це інтерв'ю LB.ua заявив міністр закордонних справ України Дмитро Кулеба, наголосивши, що цей канал дуже важливий для підтримки контакту з Росією.
"Мені здається, що той канал, який був побудований по лінії Єрмак–Козак, дозволяє шукати рішення. Те, що відбулися обміни утримуваними особами, розведення в трьох точках, доводить те, що канал працює", - сказав Кулеба.
Водночас очільник МЗС вважає, що найбільш серйозний удар Мінськими угодами може бути завдана у разі скасування санкцій ЄС проти Росії. При цьому міністр вказує, що така можливість і донині існує.
Нагадаємо, учасники Тристоронньої контактної групи з врегулювання ситуації в Донбасі на засіданні 11 березня в Мінську домовилися створити так звану консультативну раду у межах політичної підгрупи. Згідно з протоколом засідання, бойовики ОРДЛО повинні були увійти в орган на рівних правах з Україною, а Росія замість країни-агресора, отримала б статус "спостерігача".
Зазначимо, що таке рішення ухвалили під час засідання, на якому були присутні Андрій Єрмак і заступник глави адміністрації президента РФ Дмитро Козак.
Пізніше Єрмак заявив, що Україна прийме остаточне рішення про створення консультативної ради тільки після обговорення з Німеччиною, Францією та ОБСЄ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



