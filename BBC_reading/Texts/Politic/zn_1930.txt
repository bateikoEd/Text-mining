Призначати на вакансію будуть шляхом укладення контракту.

Кабінет міністрів України видав у п'ятницю, 24 квітня, розпорядження, за яким призначення на посаду голови податкової служби після звільнення з посади Сергія Верланова проводитимуть шляхом укладання контракту про проходження державної служби. Таку пропозицію висунув міністр фінансів України Сергій Марченко.
Розпорядження Кабміну № 455-р від 24 квітня 2020 р. також зазначає про те, що керівника податкової обиратимуть за результатами співбесіди, яку проводитиме перший заступник міністра фінансів Денис Улютін.




Нагадаємо, подача документів для проведення конкурсу на посаду Голови податкової служби України тривала всього день -  до понеділка. Після того, як у п'ятницю, 24 квітня очільників Податкової та митної служб звільнили, оголошення про кінцевий строк подання документів з'явився тільки у неділю, 26 квітня. 
Міністр фінансів Сергій Марченко назвав неочікуване звільнення Максима Нефьодова і Сергія Верланова першим кроком до "перезавантаження Державної митної та Податкової служб", однак сам Нефьодов вбачає у цьому небажання продовжувати реформи.
За даними джерел ZN.UA на Банковій, в Офісі президента розглядають в якості кандидата на посаду головного митника Василя Цушка. Він уже подав декларацію, в якій вказав, що претендує на посаду заступника міністра фінансів.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



