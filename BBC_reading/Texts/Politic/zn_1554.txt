У Верховній Раді проєкт постанови про програму діяльності Кабміну зареєстрували минулого тижня.

Програму діяльності українського уряду планують доопрацювати на основі передвиборної програми партії "Слуга народу" і виборчої програми президента Володимира Зеленського, заявив міністр Кабінету міністрів Олег Немчінов в інтерв'ю "Інтерфакс-Україна".
"Це програма дій, а до неї ще йде план реалізації. У нас вийшло непорозуміння з тим, що ми недостатньо уваги приділили кільком моментам. Ми внесли встановлену порядком програму у Верховну Раду, але домовилися з коаліцією, що ми до прийняття доопрацюємо її на базі передвиборної програми політичної партії "Слуга народу" і виборчої програми президента Володимира Зеленського", - розповів Немчінов, відповідаючи на питання про відсутність в програмі діяльності уряду конкретних ключових показників ефективності.
За його словами, якщо коаліція підпише коаліційну угоду, то Кабмін зможе просто його реалізувати.
"Це буде взагалі простіше. А на виконання цього вже буде те, про що ви говорите, тому що люди хочуть цифр, KPI і все інше", - додав Немчінов.


13 квітня у парламенті зареєстрували проєкт постанови про Програму діяльності уряду. У документі йдеться про те, що програмою діяльності Кабінету міністрів передбачено продовження реалізації "Нової української школи", створення ефективної системи профорієнтації.
Також у програмі закладено створення передумов для ефективного функціонування накопичувальної пенсійної системи, посилення національної інформаційної безпеки, розвиток культури волонтерства в Україні. Крім того, Програма діяльності Кабміну передбачає відновлення територіальної цілісності держави, створення ефективних систем медіації, третейських судів та альтернативних держсудам арбітражів, запобігання корупції завдяки переходу на нові технології спілкування громадян, бізнесу і влади, а також формування ефективного місцевого самоврядування на новій територіальній основі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



