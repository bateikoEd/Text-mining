"Наша взаємодія завжди була чудовою".

Очільник українського МЗС Дмитро Кулеба позитивно оцінив рішення президента Америки Дональда Трампа про призначення на посаду посла США в Україні Кіта Дейтона. Про це глава українського відомства написав на своїй сторінці в Facebook.
"Вітаю рішення номінувати нового посла США в Україні. З нетерпінням чекаю його прибуття в Київ. Ми зустрічалися з генералом Кітом Дейтоном ще в його статусі військового радника в Україні, і наша взаємодія завжди було чудовою", – написав він.
I welcome the decision to nominate a new U.S. ambassador to Ukraine and look forward to welcoming him in Kyiv. I have met Gen. Keith W. Dayton in his capacity of Ukraine's defense reform adviser. Working with him has always been a wonderful experience. pic.twitter.com/UsU9vmBEe5
 


Нагадаємо,  президент США Дональд Трамп має намір призначити генерал-лейтенанта у відставці Кіта Дейтона послом США в Україні, після звільнення з посади Марі Йованович. 
Кіт Дейтон наразі є старшим радником США з оборони в Україні та директором Центру Джорджа Маршалла в Німеччині. У разі підтвердження Сенатом США Дейтон замінить Марі Йованович, яка залишила посаду травні 2019 року.
Марі Йованович достроково пішла у відставку з посади посла США в Україні за указом президента Дональда Трампа. На дипломатичній службі Йованович пропрацювала понад 30 років. Її відставка відбулася приблизно через два місяці після того, як вона представила публічні покази в рамках розслідування імпічменту Палаті представників.
Вона була четвертим високопосадовцем Держдепартаменту, відправлений у відставку після розслідування про імпічмент в Україні. Решта - колишній посол США в Україні Білл Тейлор, колишній Спеціальний представник по Україні Курт Волкер, і Майкл Маккінлі, колишній старший радник держсекретаря Майк Помпео.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



