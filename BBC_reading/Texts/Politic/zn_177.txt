Кабмін виплатить пенсіонерам по тисячі гривень допомоги.

Зеленський розповів, про що говорив на зустрічі з великим бізнесом сьогодні в Києві. За його словами, мова йшла про надання допомоги, щодо розв'язання структурних проблем у зв'язку з поширенням коронавірусу в Україні. Про це президент заявив в ефірі програми "Свобода слова" в понеділок увечері.
"Нам зараз необхідно терміново 500 "швидких". Це та кількість, якої не вистачає нашим лікарням. Ми говорили про гроші, я чесно сказав, що ця країна вас довгі роки годувала, прийшов час і вам допомогти країні. Ми створюємо спеціальний фонд, нам зараз знадобиться 12-13 мільярдів гривень (на ліки, обладнання тощо). Нам потрібна допомога бізнесу".
Зеленський також зазначив, що Кабмін готує розпорядження про виплату тисячі гривень 9 мільйонам пенсіонерів, у яких пенсія становить менше 5 тисяч гривень. На ці цілі буде передбачено 10 мільярдів гривень.



Як повідомлялося, в Україні з 17 березня планують посилити заходи карантину. У Житомирській та Чернівецькій областях буде оголошено надзвичайний стан.
У Києві підтверджені перші два випадки інфікування коронавірусом. Дві смерті від коронавірусу зафіксовані в Житомирській та Чернівецькій областях.
Станом на 16 березня в Україні було діагностовано п'ять випадків інфікування коронавірусом SARS-CoV-2. Всього в лабораторіях Центру громадського здоров'я було перевірено 79 підозр на COVID-19. 64 з них не підтвердилися.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



