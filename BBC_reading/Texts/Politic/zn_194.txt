Рішення РНБО включає три пункти - закриття кордонів і припинення авіасполучення.

Президент Зеленський підписав указ, який вводить в дію рішення РНБО "Про невідкладні заходи щодо забезпечення національної безпеки в умовах спалаху гострої респіраторної хвороби COVID-19, викликаної коронавірусом SARS-CoV-2".
Рішення РНБО України передбачає:
1. Закриття з 17 березня 2020 року пунктів пропуску через державний кордон України строком на два тижні.
2. Припинення з 16 березня 2020 року протягом наступних двох тижнів в'їзду на територію України іноземців та осіб без громадянства, за винятком осіб, які мають право на постійне чи тимчасове проживання на території України, та за окремими рішеннями Міністерства закордонних справ України акредитованих працівників дипломатичних представництв, консульських установ, представництв міжнародних організацій.
3. Проведення невідкладно комплексного аналізу можливості ефективного реагування системи охорони здоров'я з протидії спалаху COVID-19.
Рішення Ради Національної Безпеки і Оборони України передбачає внесення змін у закон Про держзакупівлі, які спростять придбання медичних товарів, препаратів та обладнання, а також комплекс заходів, що дозволяє міністерствам і відомствам координувати зусилля щодо нерозповсюдження гострої респіраторної хвороби COVID-19, викликаної коронавірусом SARS-CoV-2.


Як повідомлялося, міжфракційна група в Раді на засіданні 14 березня затвердила ряд положень законопроекту про запобігання розповсюдженню коронавірусу, який Рада розгляне наступного тижня. Зокрема, депутати погодилися із запропонованими поправками щодо спрощення держзакупівель матеріалів для боротьби з коронавірусом, однак виступили проти запропонованих МВС "драконівських змін" у Кримінальний кодекс, які можуть бути використані для переслідування учасників мирних зібрань.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



