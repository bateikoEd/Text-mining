У порядку денному – створення ТСК для розслідування заяв Уманського.

У п'ятницю, 24 квітня може відбутися два позачергових засідання Верховної Ради. Народний депутат Олександр Качура ("Слуга народу") оприлюднив у своєму Telegram-каналі порядок денний парламенту.
Качура також підтвердив, що засідань буде два: "У п'ятницю відбудеться 2 позачергових засідання ВР поспіль". Одне – скликане спікером Дмитром Разумковим за ініціативою президента Володимира Зеленського, друге – за ініціативою народних депутатів.
Депутати планують розглянути законопроєкт про створення тимчасової слідчої комісії (ТСК) для розслідування заяв ексміністра фінансів Ігоря Уманського щодо "махінацій з ПДВ".
А також розблокувати підписання проголосованих 16 квітня законопроєктів про внесення змін до регламенту Верховної Ради і місцеве самоврядування.
У першому читанні планується розглянути законопроєкти про зміну суми застави для кандидатів на місцевих виборах (повинні відбутися восени 2020 року – ред.) та перегляд підстав для звільнення директора Національного антикорупційного бюро Артема Ситника.






Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



