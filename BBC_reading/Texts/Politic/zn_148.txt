Згідно з декларацією, своєї квартири у чиновника немає.

Заступник глави Міноборони з питань євроінтеграції Анатолій Петренко задекларував 1 млн 420 тис 653 грн доходу за минулий рік. Згідно з декларацією, 1 млн 209 тис 473 грн – це заробітна плата заступника міністра, 8 тис 545 грн – соцвиплати, 202 тис 315 грн – пенсія і 302 грн – банківські відсотки.
Крім того, на рахунку в "Укрексімбанку" Петренко зберігає 329 тис 114 грн, в "Ощадбанку" у замміністра лежить 101 тис 878 грн, а в "Приватбанку" - 4 тис 918 грн. Також Петренко задекларував 70 тис дол готівкою.
Згідно з даними декларації, Петренко не володіє рухомим або нерухомим майном. Він користується лише службовою квартирою у Києві, площа якої становить 62 кв. м.


Раніше свою декларацію опублікував новий міністр оборони Андрій Таран. В електронній декларації за 2019 рік глава оборонного відомства зазначив 507 тис 732 грн. Згідно з документом, зарплата Тарана за минулий рік склала 313 082 грн, ще 184,4 тисячі склала пенсія і 10 тис 250 грн – матеріальна допомога.
Крім того, Таран зазначив у декларації, що у нього є готівка в сумі 16 тис 154 грн, 21 тис дол і 5 тис євро.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



