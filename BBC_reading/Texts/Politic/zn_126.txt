Симптоми захворювання у депутата з'явилися 19 березня.

У депутата з фракції "Слуга народу" Руслана Горбенка виявили коронавірус і лівостороннє запалення легенів. Про це повідомила заступник голови фракції Євгенія Кравчук.
За її словами, депутат не був за кордоном, тому міг заразитися тільки в Україні. Вона зазначила, що зараз проводиться епідеміологічне розслідування, а симптоми у депутата з'явилися 19 березня.
"... тому, ймовірно, перебуваючи 17-го на позачерговому засіданні Ради, він ще не міг заразити колег. Але коло близьких контактів зараз встановлює Апарат Верховної Ради", - розповіла заступник голови фракції.
"Хочу всіх заспокоїти: фракція не припиняє роботу, парламент буде працювати, хоча це буде робити складніше. Пройдемо тести на вірус. Якщо потрібно - хтось з нас піде в ізоляцію. На пленарні засідання будемо приходити в захисних засобах", - написала Кравчук.


Раніше повідомлялося про те, що коронавірус Covid-19 виявлений у депутата від ОПЗЖ Олександра Лукашева. Також діагноз коронавірус Covid-19 підтвердився у депутата Сергія Шахова, який відпочивав у Куршавелі. У соратника Шахова - депутата Сергія Вельможного, якого госпіталізували з підозрою на коронавірус, діагноз не підтвердився.
У зв'язку з поширенням коронавірусу депутатам пропонують на два місяці перейти в режим дистанційної роботи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



