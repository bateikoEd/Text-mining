Прессекретар Путіна дав дуже короткий коментар

Прессекретар президента Російської Федерації Володимира Путіна Дмитро Пєсков прокоментував причетність заступника керівника прикордонної служби ФСБ Андрія Бурлаки до збиття пасажирського Boeing-777 рейсу МН17 в небі над Донбасом у 2014 році.
Так, на питання журналістів Російської служби BBC, чи може Пєсков прокоментувати інформацію, що один з ключових керівників в роботі силовиків в районі російсько-українського кордону, заступник керівника ФСБ Андрій Бурлака, відомий під псевдонімом "Володимир Іванович", став фігурантом розслідування Об'єднаної слідчої групи, той відповів: "Ми не знаємо, про що йдеться".
Згідно з розслідуванням Об'єднаної слідчої групи (JIT) у справі про катастрофу MH17, в телефонних переговорах терористи "ДНР" між собою називали "Володимира Івановича" командиром всієї операції, проведеної на сході України. А колишній ватажок "ДНР" Ігор Стрєлков згадував, що підкорявся тільки наказам "Володимира Івановича"
Зі свого боку розслідувальна група Bellingcat провела аналіз технічних даних і також дійшла висновку, що Андрій Бурлака та "Володимир Іванович" можуть бути однією людиною.




Нагадаємо, що 19 червня 2019 року міжнародна слідча група офіційно назвала імена чотирьох причетних до катастрофи літака Boeing 777 рейсу MH17: росіяни Сергій Дубінський ("Похмурий"), Олег Пулатов ("Гюрза"), Ігор Гіркін ("Стрєлков") і українець Леонід Харченко ("Кріт").
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



