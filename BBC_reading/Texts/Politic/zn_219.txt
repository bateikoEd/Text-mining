Посади зайняли Василь Шкураков і Юрій Гелетій відповідно.

Міністр фінансів Ігор Уманський повідомив про призначення Василя Шкуракова першим заступником міністра фінансів, а також призначення Юрія Гелетія заступником міністра з банківського та міжнародного блоку.
Зазначається, що міністр також запропонував кандидатуру Світлани Воробей як заступника міністра, що відповідає за податкову сферу.
За словами Уманського, прем'єр вже провів співбесіду, а в даний час Воробей проходить спецпідготовку.
Василь Шкураков був призначений заступником міністра фінансів в кінці 2018 року, до цього очолював департамент боргової політики в міністерстві. На посаді заступника міністра відповідав за місцеві запозичення, гарантії та фіскальні ризики.
Юрій Гелетій в грудні 2018-го був призначений заступником міністра з питань європейської інтеграції.


За даними ZN.UA, на даний момент поки не сформований практично весь економічний блок нового Кабінету міністрів. Також відсутні віцепрем'єр з питань оборони, міністри освіти і культури.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



