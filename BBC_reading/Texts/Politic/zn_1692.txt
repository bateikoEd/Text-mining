Німецький міністр не назвав дату проведення онлайн-зустрічі.

Міністр закордонних справ Німеччини Гейко Маас заявив у середу, що наступного тижня він проведе відеоконференцію зі своїми російськими, українськими та французькими колегами, щоб спробувати домогтися прогресу в зусиллях щодо припинення конфлікту на сході України, повідомляє The New York Times.
На саміті лідерів чотирьох країн в Парижі в грудні було досягнуто угоду про відновлення мирного процесу та обмін ув'язненими. Але на саміті не змогли розв'язувати важливі питання, як графік проведення місцевих виборів і контроль кордонів в регіоні, який контролюють підтримувані Росією збройні угруповання "ЛДНР".
Маас сказав, що він говорив зі своїми колегами в кілька днів тому.
"Ми відзначили, і ніхто не заперечував цього, що значна частина рішень саміту в Парижі ще не виконана", - сказав він. "Ось чому важливо надати новий імпульс рішень і їх реалізації".
За його словами, міністри закордонних справ погодилися провести відеоконференцію наступного тижня. Однак Маас не уточнив дати проведення відеоконференції.


Нагадаємо, 16 квітня відбувся великодній обмін утримуваними особами між Україною та підконтрольними Росії терористичними угрупованнями "Л-ДНР". З полону бойовиків звільнили 20 українських громадян, до ОРДЛО вирушили 14 бойовиків, диверсантів і агентів російських спецслужб. Дату нового обмін було узгоджено на засіданні Тристоронньої контактної групи 8 квітня.
Посольство США в Україні привітало повернення 20 українців з полону бойовиків. Німеччина і Франція назвали великодній обмін важливим кроком до реалізації Мінських угод. 
Втім, на тимчасово окупованій території Донбасу залишаються сотні незаконно утримуваних українців, яких Росія використовує як козир для тиску на Україну та звільнення свідків власних військових злочинів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



