35-40 "слуг народу" не ходять на засідання Верховної Ради останнім часом.

Моноболільшості "Слуги народу" у Верховній Раді не вистачає голосів для самостійного ухвалення рішень через карантин, заявив голова парламентської фракції СН Давид Арахамія в ефірі "Радіо НВ".
Так, за його словами, 35-40 депутатів його фракції не ходять на засідання останнім часом.
"Це проявляється у зв'язку з тим, що карантин. У нас у залі зазвичай 245 осіб. А через карантин – всього 205-210 людей. Звичайно, потрібно звертатися у цьому випадку за підтримкою до інших партій, тому що елементарно у нас дефіцит", – пояснив Арахамія.
Водночас він зазначає, що відвідуваність Верховної Ради представниками парламентської фракції "Слуга народу" не відрізняється від відвідування інших колег.


Раніше президент Володимир Зеленський також поскаржився, що реформувати країну йому і його команді заважає пандемія коронавірусу.
У Раді дев'ятого скликання його партія "Слуга народу" отримала 254 депутатських мандата. І під чуйним керівництвом колишнього голови ВП Андрія Богдана президентська фракція забезпечувала ухвалення президентських і урядових законопроєктів у "турборежимі".
Однак менше ніж через рік роботи Ради дев'ятого скликання "слуги народу" виявилася неспроможними самостійно забезпечувати ухвалення важливих законів і кадрові призначення: закон про ринок землі і перше читання закону про банки провалилися б без голосів "Європейської Солідарності" і "Голосу". Зміни в регламент Ради "слуги" не внесли б без підтримки групи "Довіра" та проросійської "Опозиційної платформи – За життя". Депутати з фракції ОПЗЖ і груп "Довіра" і "За майбутнє" своїми голосами забезпечили звільнення Руслана Рябошапки і призначення генеральним прокурором Ірини Венедиктової.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



