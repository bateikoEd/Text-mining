Президент позитивно оцінив роботу СБУ.

Президент України Володимир Зеленський висловив невдоволення роботою правоохоронних відомств країни і заявив, що їх кількість треба скоротити. Про це президент повідомив у фільмі "Рік президента Зеленського".
"Я досі не розумію, навіщо нам стільки правоохоронних органів. Це значить, що це теж було зроблено для розмиття відповідальності, от і все". Зеленський поскаржився, що під час нарад з керівниками правоохоронних відомств не може домогтися від них відповіді, в чиїй компетенції знаходиться розслідування тих чи інших злочинів.
"Хаос. Правоохоронний хаос. Тому коли ми перезавантажимо всі правоохоронні органи, я впевнений, що держава прийде до того, що кількість цих правоохоронців скоротиться в нашій країні. Щоб ти знав, що перед тобою сидять три людини і несуть повну відповідальність за криміногенну ситуацію, що всі хабарники, авторитети, бандити сядуть у в'язницю", — заявив Зеленський.
Він зазначив, що йому важко виконати обіцянку про покарання корупціонерів, яку він давав під час передвиборної кампанії. При цьому президент запевнив, що не вказує правоохоронцям, кого потрібно посадити у в'язницю, а кого ні.



Зеленський заявив також про необхідність перезавантаження судової системи, оскільки вона не працює, не може забезпечити справедливість прийнятих рішень.
"Судова система, може, і працює професійно, але зовсім не в ту сторону, тому ми хотіли провести повне її перезавантаження, щоб не було випадків, коли суди відпускають корупціонерів. Все це складно, але ми зробимо це", - сказав Зеленський.
У той же час він позитивно оцінив діяльність Служби безпеки України.
Президент також не виключив, що звільнить генерального прокурора України Ірину Венедіктову, яка зайняла цю посаду в березні, якщо вона не продемонструє конкретні результати.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



