Фракція "Слуга народу" просить Зеленського ініціювати нове позачергове засідання Ради.

Верховна Рада може зібратися на позачергове засідання в середу, 15 квітня, заявив голова фракції "Слуга народу" Давид Арахамія.
"В середу може бути позачергове засідання", — зазначив Арахамія.
За його словами, на найближчому позачерговому засіданні можуть розглянути кадрові питання. Щодо законопроекту про банківське регулювання, як зазначив Арахамія, навіть за прискореною процедурою розгляд 16 тисяч правок займе щонайменше чотири дні.
Перший заступник голови фракції Олександр Корнієнко підтвердив, що фракція "Слуга народу" звернеться до президента України Володимира Зеленського з проханням ініціювати проведення позачергового пленарного засідання Верховної Ради.
"Думаю, що завтра зранку ми зможемо точно підтвердити це засідання (у середу – ред.) і будемо знову звертатися до президента України, щоб він ініціював засідання", - сказав Корнієнко журналістам після засідання фракції у понеділок.
За словами Корнієнка, на засіданні розглянуть питання змін в регламенті, які дозволять Раді боротися з "поправковимг спамом". Законопроект регламентує, скільки правок може подавати депутат, а скільки фракція.


Як повідомлялося, на засіданні 13 квітня Рада ухвалила закон 3279-д "Про внесення змін до Закону України "Про Державний бюджет України на 2020 рік". Також Рада розблокувала підписання закону про відкриття ринку землі в Україні. Депутати не підтримали жодної з 13 постанов, якими пропонувалося скасувати рішення про прийняття закону "Про внесення змін до деяких законодавчих актів України щодо обігу земель сільськогосподарського призначення".
Детальніше про те, як вплине прийняття "антиколомойського закону" на відносини з Заходом читайте у статті Артура Федорчука "Останнє попередження: чого чекає Захід від голосування за "антиколомойський" закон" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



