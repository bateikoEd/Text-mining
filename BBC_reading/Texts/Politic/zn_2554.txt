Загалом у порядку денному всього кілька проєктів закону.

Під час позачергового засідання 7 травня Верховна Рада планує розглянути два законопроєкти. Один із проектів закону стосується страхування лікарів у випадку інфікування коронавірусом, інший - безкоштовного обов'язкового тестування на COVID-19. 
Першим у порядку денному стоїть розгляд законопроєкту №3380 "Про внесення змін до деяких законів України з метою підвищення спроможності системи охорони здоров'я України протидіяти поширенню коронавірусної хвороби COVID-19". Згідно з пояснювальною запискою, документ має дозволити підвищити оплату медпрацівників у період самоізоляції. Також проєктом закону передбачене обов'язкове забезпечення масового тестування на коронавірус. 
Також депутати планують розглянути законопроєкт №3376 "Про внесення змін до закону України "Про захист населення від інфекційних хвороб" (щодо визначення розмірів обов'язкового державного страхування працівників державних і комунальних закладів охорони здоров'я, зайнятих у сфері захисту населення від інфекційних хвороб)". Також зареєстровано два алтернативні проєкти закону №3376-1 і №3376-2. 



Нагадаємо, у березні парламент змінив календарний план сесії таким чином, щоб протягом карантину проводити лише засідання комітетів. Однак з того часу Верховна Рада періодично збирається на позачергові засідання.   
У свою чергу голова фракції "Слуга народу" Давид Арахамія заявив про те, що що Верховна Рада може повернутися до звичного режиму роботи вже 20 травня. 
Однак пізніше він  зареєстрував постанову, згідно з якою Верховна Рада має відновити роботу з 18 травня 2020 року. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



