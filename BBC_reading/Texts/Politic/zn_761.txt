На Банковій стверджують, що підписаний Єрмаком і Козаком протокол носить декларативний характер і не передбачає правових наслідків.

В Офісі президента наполягають, що протокол Трехстороннй контактної групи від 11 березня, яким передбачено створення Консультативної ради при ТКГ, не є міжнародним договором і не лигітимізує угруповань бойовиків "ДНР" і "ЛНР". Про це йдеться у відповіді президента Володимира Зеленського на петицію, автори якої закликали відкликати підписи керівника ОП Андрія Єрмака та другого президента Леоніда Кучми з-під документа.
Петицію було зареєстровано 16 березня, і до моменту закриття збору підписів її встигли підтримати майже 29 тисяч громадян.
Зокрема, у відповіді Зеленського протокол названо "робочим документом", який "носить декларативний характер і не передбачає настання правових наслідків (виникнення зобов'язань сторін), у тогу числі жодним чином не легітимізує суб'єктність ОРДЛО".
На Банковій також підкреслили, що згаданий протокол не є міжнародним договором.
Відмову відкликати підписи під протоколом Зеленський пояснив тим, що це "не регламентовано законодавством України". Як не регламентовано і уповноваження президентом будь-кого на підписання подібних документів.


Як повідомлялося, на зустрічі ТКГ 11 березня за участю голови ОП України Андрія Єрмака і заступник глави АП РФ Дмитра Козака було підписано протокол про створення консультативної ради при ТКГ. Однак заплановану на 25 березня зустріч у Мінську скасували через коронавірус. Саме на цей день було заплановано підписання рішення ТКГ про створення консультативної ради.
ZN.UA опублікував фотокопію протоколу з рішенням про створення консульативного ради. До неї планують включити по 10 представників України і ОРДЛО. Створення цього органу фактично зафіксує суб'єктність ОРДЛО. При цьому Росія увійде до Ради не як країна-агресор, а у вигляді так званого "спостерігача-гаранта" нарівні з Францією, Німеччиною та ОБСЄ.
Оглядач ZN.UA Тетяна Силіна констатувала, що рівний статус України і представників незаконних збройних формувань – це "те, від чого Київ категорично відмовлявся всі шість років. І це та помилка, вчинена свого часу Кишиневом у врегулюванні придністровського конфлікту, яку експерти настійно закликали Київ не повторювати".
Проте за версією кернівника Офісу президента Андрія Єрмака, у цій нібито "не йдеть про правове визнання представників ОРДЛО і прямих переговорів з ними".
На неприпустимість прямих переговорів з бойовиками вказали чимало українських політиків, волонтерів, ветеранів, еспертів-міжнародників і представники громадянського суспільства.
Категорично проти висловилися парламентські фракції "Голосу" і "Європейської Солідарності". Звернення до президента підписали 60 членів фракції "Слуги народу", частина з них згодом відкликали свої підписи і видалили пости в Facebook.
Детальніше про процеси у фракції "Слуги народу" читайте в статті Інни Ведернікової "Холодний душ для президента".
Про катастрофічні для України наслідки, до яких призведе створення консультативної ради та легітимізація бойовиків, читайте в матеріалі "Технологія.ру для влади.Зе" Михайла Гончара, Володимира Горбача, Віталія Мартинюка і Сергія Савченка ув ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



