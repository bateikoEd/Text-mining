Йдеться про те, що у реформу "треба терміново вносити корективи".

Народні депутати з фракції "Слуги народу" отримали файл з тезами для публічних виступів щодо доцільності перегляду медичної реформи.
Документ потрапив у розпорядження Цензор.НЕТ. Зокрема, в ньому йдеться, що "основна мета реформи - доступ до кваліфікованої та безвідмовної медичної допомоги для всіх українців через правильний і зрозумілий маршрут пацієнта від сімейного лікаря до спеціалізованого рівня".
"Це хороша мета. Але правдою є і те, що медреформа в тому вигляді, як ми її отримали, означає:
- звільнення близько 50 000 медпрацівників і закриття 332 лікарень;
- майже тисяча лікарень отримає набагато менше грошей, ніж минулого року;
- під загрозою опинилися екстрена медична допомога, багатопрофільні лікарні, онкоцентри, госпіталі ветеранів, більшість дитячих лікарень, психіатрична і туберкульозна служби;
- обласні дитячі лікарні недоотримають майже 200 млн гривень", - йдеться у вступній частині документа.
Далі йдеться про те, що у реформу "треба терміново вносити корективи. В реформі треба терміново виправляти помилки".
Також в документі зазначається, що з цією метою "за ініціативи президента України був створений консультаційний рада, до якої ввійшли видатні українські медики", з якими провели консультації.














Раніше президент України Володимир Зеленський публічно закликав керівництво Міністерства охорони здоров'я та профільного парламентського комітету запропонувати план "покращення" другого етапу медичної реформи, щоб уникнути "негативних наслідків". За словами президента, створена за його ініціативою робоча група, в яку увійшли титуловані лікарі, академіки й професори, проаналізувала стан справ в медицині".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



