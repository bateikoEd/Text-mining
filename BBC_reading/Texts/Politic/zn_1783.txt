Про махінації з ПДВ заявляв Ігор Уманський.

Верховна Рада ухвалила проект постанови № 3358 "про утворення Тимчасової слідчої комісії Верховної Ради України з питань розслідування оприлюднених у ЗМІ фактів можливих корупційних дій посадових осіб органів державної влади, які призвели до значних втрат дохідної частини державного бюджету України". За документ проголосували 324 депутати.
"Метою прийняття проекту постанови є розслідування оприлюднених у засобах масової інформації фактів можливих корупційних дій посадових осіб органів державної влади, які призвели до недоотримання доходів Державного бюджету України", - йдеться у пояснювальній записці.
Зокрема ТСК має розслідувати оприлюднену у ЗМІ інформацію щодо можливих корупційних дій посадовців Державної фіскальної служби, Державної податкової служби та Державної митної служби, які призвели до недоотримання доходів Державного бюджету України в особливо великих розмірах, у період з вересня 2019 року по цей час.
Проект постанови передбачає, що кількісний склад ТСК формуватиметься з у рахування принципу пропорційного представництва депутатських фракцій та груп. Зокрема, у складі ТСК має бути один представник від тридцяти народних депутатів, але не менше як по одному народному депутату України від кожної депутатської фракції (депутатської групи).
Головою Тимчасової слідчої комісії став Іван Крулько від "Батьківщини", а його заступником – Євгена Петруняка від "Слуги народу".


Нагадаємо, колишній міністр фінансів Ігор Уманський, після звільнення з цієї посади заявив про те, що в Митній та Податковій службах нібито відбуваються махінації з ПДВ. За його словами, через це держбюджет щомісяця не доотримує 5 млрд грн. Через це, за словами Уманського, він наполягав на звільненні керівників відповідних відомств.
Через деякий час голова Офісу президента Андрій Єрмак заявив, що Уманський може займатися питанням корупції у митниці та податковій як його радник. За його словами, для координації роботи створять міжвідомчу та аналітичну групи.
На Банковій стверджують, що за допомогою колишнього міністра фінансів, Єрмак хоче з'ясувати масштаби корупції в податкових і митних органах, а також скільки грошей через це недоотримує державний бюджет.
Очевидно, що після скандалу з його братом, Андрій Єрмак намагається створити для себе імідж борця із корупцією. При цьому за даними ZN.UA, із тонкощами махінацій із ПДВ, про які Уманський публічно заявляв після звільнення, ексміністра ознайомив колишній голова ДФС Роман Насіров.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



