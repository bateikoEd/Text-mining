За словами Марченка, нова податкова звітуватиме кожного місяця.

Новий голова Державної податкової служби Олексій Любченко підпише контракт на період дії в Україні карантину, заявив міністр фінансів Сергій Марченко. Глава Мінфіну назвав терміни, коли Любченко представить свою стратегію.
"Керівником державної податкової служби призначений Олексій Любченко. Я відразу зазначу: призначення йде шляхом укладення контракту на період карантину", - повідомив Марченко під час пресбрифінгу.
За його словами, стратегічний план своєї роботи Любченко повинен представити через десять днів.
"Податкова буде звітувати щомісяця про виконання своєї роботи. Основний критерій - забезпечення прибуткової частини бюджету. Але це не повинно відбуватися за рахунок тиску на бізнес", - додав Марченко.



29 квітня Кабінет міністрів України призначив Олексія Любченка новим головою ДПСУ. У 2015 році він був кандидатом на посаду глави Державної фіскальної служби. У тому ж році Любченка призначили першим віцепрезидентом ПАТ "Украгрохімхолдинг".
24 квітня Кабмін звільнив голову податкової Сергія Верланова і керівника митної служби Макисма Нефьодова. За версією Марченка, відповідне рішення – це нібито перший крок до "перезавантаження Державної митної та Податкової служб". Одночасно Нефьодов вважає, що це навпаки небажання продовжувати реформи.
За словами міністра Кабінету міністрів Олега Немчінова, на посаду голови податкової уряд отримав понад 40 пропозицій від кандидатів. Однак, в базі електронних декларацій станом на 28 квітня були зареєстровані декларації шести кандидатів.
Про те, чому податковій потрібен не тільки новий керівник, але й хороший струс читайте в статті Юлії Самаєвої "Податок на додану жадібність".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



