Один із депутаів опублікував офіційне звернення.

Близько 20 народних депутатів "Слуга народу" підписали звернення до секретаря Ради національної безпеки та оборони Олексія Данілова щодо звільнення його радника Сергія Совохи. Фото депутатського звернення опублікував "слуга народу" Єгор Чернєв.
"Звернувся з депутатським зверненням до Секретаря РНБО Олексія Данілова з проханням звільнити його радника Сергія Сивоху. Дякую колегам по фракції, які підтримали. Насправді тих, хто не згоден з Сивохою та не хоче нічого чути про "внутрішній конфлікт", набагато більше, але не всі встигли фізично поставити свій підпис", - написав Чернєв.
За його словами, звернення підписали:
- Дмитро Гурін;
- Андрій Мотовіловець;
- Гео Лерос;
- Віталій Безгін;
- Микита Потураєв;
- Єлизавета Богуцька;
- Анна Бондар;
- Богдан Кіцак;
- Юрій Камельчук;
- Вікторія Підгорна;
- Богдан Яременко;
- Тетяна Циба;
- Ігор Василів;
- Єлизавета Ясько;
- Олександр Мариковський;
- Олександр Трухін;
- Олексій Жмеренецкій;
  - Максим Дирдін.




Радник секретаря РНБО Сергій Сивохо висловив сумнів щодо перспектив інтеграції України в НАТО. Зокрема, він назвав війну з Росією "внутрішнім конфліктом", та зазначив, що у напрямку вступу України до НАТО та ЄС "нічого не відбувається".
Як зазначила оглядачка ZN.UA Тетяна Силіна, Сивохо, впевнено повідомляючи, що в  напрямку євроатлантичної інтеграції "нічого не відбувається", реально підставляє президента Володимира Зеленського, який стверджує, що Україна модернізує сектор безпеки та оборони країни у відповідності до стандартів Північноатлантичного альянсу. 
Крім того, оглядачка зауважила, що глибоке здивування викликає той факт, що під час російської агресії персонаж з такими "знаннями" і таким світоглядом все ще щось радить секретарю державного органу, відповідального за національну безпеку і оборону країни. Нехай і позаштатно.
У свою чергу віцепрем'єр України з євроатлантичної інтеграції Вадим Пристайко заявив про те, що в основоположних документах НАТО немає положення про неможливість вступу до Північноатлантичного альянсу країни з конфліктом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



