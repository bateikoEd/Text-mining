Президент має намір після закінчення карантину переглянути медичну реформу.

Президент України Володимир Зеленський заявив про те, що новий коронавірус розкрив всім факт того, що в країні крім медиків немає нічого. Про це він розповів у фільмі "Рік президента Зеленського".
Гарант зазначив, що коронавірус показав, що лікарні не готові до такого виклику.
"Зараз дуже багато питань до медичної реформи. Коронавірус показав, що це за медична реформа. Він показав: лікарні не готові, кількість інфекційних ліжок не готові до такого виклику, заробітна плата лікарів дуже мала, медичної інфраструктури немає", - розповів президент.
При цьому він зазначив, що в країні на момент початку пандемії було п'ять непрацюючих лабораторій, а на даний момент запрацювали 35 установ.
"Всі нам говорили, що в Україні є запас масок, є 3 тис. апаратів штучної вентиляції легенів (ШВЛ), є десятки лабораторій. На початку епідемії у нас було п'ять непрацюючих лабораторій, зараз — 35 працюючих", — сказав Зеленський.
За його словами, апаратів ШВЛ не було навіть і 1 тис., а маски були простроченими.
"Коли ми великими літерами на кожному плакаті пишемо — друга черга медреформи, то розуміємо: після коронавірусу необхідно повністю змінити підхід. Ми тільки зараз побачили, що у нас, крім медиків, нічого немає. Ось і вся медична реформа", — додав президент.
Зеленський також зазначив, що зараз є вантажі із засобами лікування і захисту.
"Більше 20 літаків ми вже відправили і прийняли. І зараз запускаємо вітчизняного виробника ШВЛ", — сказав Зеленський.



Як писало раніше ZN.UA, другий етап реформи медицини через ротації уряду в Україні на практиці вийшов фрагментарним. Детальніше про старт другого етапу медреформи і готовність до нього України читайте в інтерв'ю Алли Котляр з головою НСЗУ Оксаною Мовчан "У старту другого етапу реформи умови були більш жорсткими" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



