У Кабміні кажуть, що планують допрацьовувати документ на основі своєї передвиборної програми "Слуги анроду".

Парламентський комітет з питань фінансів, податкової та митної політики відправив на доопрацювання Програму діяльності уряду. За таке рішення проголосували 13 членів комітету, з 32 присутніх. Ще 12 утрималися від голосування.
У проєкті Програми діяльності йдеться про те, що Кабмін під керівництвом Дениса Шмигаля має намір продовжувати реалізацію "Нової української школи", а також планує створити ефективну систему профорієнтації. Також у програмі закладено створення передумов для ефективного функціонування накопичувальної пенсійної системи, посилення національної інформаційної безпеки, розвиток культури волонтерства в Україні.
Крім того, Програмою діяльності Кабміну передбачено відновлення територіальної цілісності держави, створення ефективних систем медіації, третейських судів та альтернативних держсудам арбітражів, запобігання корупції завдяки переходу на нові технології спілкування громадян, бізнесу і влади, а також формування ефективного місцевого самоврядування на новій територіальній основі.


Проєкт Програми діяльності уряду зареєстрували у Верховній Раді 13 квітня. Пізніше міністр Кабінету міністрів Олег Немчинов заявив про те, що програму планують допрацьовувати на основі передвиборної програми партії "Слуга народу" і виборчої програми президента Володимира Зеленського.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



