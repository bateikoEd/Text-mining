Також українська сторона запропонувала ще однаузміну в переговорному процесі.

Українська сторона ініціювала переговори у форматі 24/7 в рамках засідань Тристоронньої контактної групи в Мінську, передає "Інтерфакс-Україна", посилаючись на джерело в переговорній групі. Таким чином Україна намагається не відкладати прийняття рішень до наступних засідань.
"На засіданні ТКГ сьогодні (8 квітня – ред.) розглядають два питання: нові ділянки розведення сил і деталі обміну. Українська сторона підкреслила, що, як і раніше, не бачить можливості для підвищення суб'єктності і статусу в переговорних групах представників ОРДЛО, на чому наполягає російська сторона і що є перешкодою для більш результативних переговорів", - зазначив співрозмовник агентства.
Крім того, Україна запропонувала новий формат переговорів з посиленням ролі ОБСЄ. Передбачається, що організація допоможе розібратися з неузгодженостями між Україною і РФ, за яким сторони не можуть знайти рішення.
За словами джерела, українська сторона "хоче удосконалити регламент проведення засідань".


Як повідомлялося, під час онлайн-засідання ТКГ 6 квітня Росія знову заблокувала обговорення нових ділянок розведення сил і засобів у Донбасі. У той же час представник України у підгрупі з питань безпеки в ТКГ Богдан Бондар зазначив, що учасники досягли певних зрушень у зазначеному питанні, але домовитися про щось конкретне не змогли.
України і РФ пропонують свої варіанти ділянок розведення. При цьому Росія, прикриваючись "гуманітарними цілями", наполягає на розведенні або на стратегічно важливих напрямах, щоб оголити фронт, або по всій лінії розмежування.
Ще одним небезпечним для України питанням, до вирішення якого ніяк не прийде ТКГ, є намір створити так звану Консультативну рада. Докладніше про те, в чому лукавлять представники Зе!команди і яким чином може бути підписано рішення, вигідне Кремлю, читайте в статті Тетяни Силіної "Мінська інфекція. Можливі ускладнення".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



