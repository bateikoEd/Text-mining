Із 1,2 млрд євро допомоги, Єврокомісія готова надати Україні без додаткових умов половину суми.

Європейський Союз готовий надати 1,2 млрд євро надзвичайної допомоги Україні двома рівними траншами. Першу половину сума буде надано без додаткових умови відразу ж після того, як відповідні рішення будуть схвалені Європарламентом і Радою ЄС. Другі 600 мільйонів будуть виділені Україні під конкретні умови, повідомив представник України при ЄС Микола Точицький.
"Перший транш у розмірі 600 млн буде виплачений беззастережно, другий - після виконання Україною критеріїв, які будуть узгоджені з Києвом у найближчі місяці", - розповів дипломат в коментарі агентству "Інтерфакс-Україна" у середу, 22 квітня.
Називати умови надання другого траншу посол не став, пославшись на те, що переговори ще й не починалися. Однак він припустив, що це можуть бути заходи у сфері публічного управління фінансами, боротьба з корупцією, реформування митниці, оподаткування та сфери соціального забезпечення, спрощення умов ведення бізнесутощо. Підставою для подібних припущень стала практика таких критеріїв у попередніх програмах макрофінансової допомоги Євросоюзу Україні.
"Паралельно триватимуть переговори щодо підписання відповідного меморандуму між Україною та ЄС, який після підписання має бути ратифікований Верховною Радою України. Тобто, це тривалий процес", - підкреслив Точицький.
Він також звернув увагу, що ЄС надає допомогу тільки тим державам, які співпрацюють із Міжнародним валютним фондом.


Нагадаємо, 21 квітня Єврокомісія підбадьорила надання Україні 1,2 млрд євро допомоги для боротьби з пандемією COVID-19 і подолання її наслідків.
Німеччина надасть Україні 150 млн євро на боротьбу з коронавірусом COVID-19.
США виділять Україні на боротьбу з коронавірусом 1,2 млн доларів. Ще 70 млн доларів нададуть Україні міжнародні донори - ООН, ЮНІСЕФ та ПРООН. Також Європейський інвестиційний банк (ЄІБ) погодився надати Україні кредит в обсязі 40 млн євро для швидкого реагування та проведення необхідних заходів з подолання коронавірусу в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



