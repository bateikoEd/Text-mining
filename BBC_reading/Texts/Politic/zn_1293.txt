Новий заступник міністра закордонних справ задекларував 1,2 млн грн доходу.

Уряд призначив ексзаступника генерального прокурора Євгена Єніна заступником глави Міністерства закордонних справ. Таке рішення Кабінет міністрів прийняв під час засідання 15 квітня.
Євген Єнін в 2005-2010 роках обіймав посаду секретаря посольства України в Молдові. Після цього він кілька років працював на різних посадах у Міністерстві закордонних справ.
З 2012 по 2016 рік Євген Єнін був радником посольства України в Італії. З 2016 по 2019 рік він був заступником генерального прокурора.
У декларації за 2019 роки Єнін вказав 1 млн 215 тис. 404 грн доходів. З них заробітна плата Єніна становила 985 тис. 757 грн, гонорари – 1 470 тис. грн і дохід від підприємницької діяльності – 228 тис. 177 грн.
Крім того, заступник міністра задекларував $ 91 тис. і EUR136 тис. готівкою, а також 2,6 млн грн коштів, позичених третім особам.
Він також є власником 33% квартири в Києві площею 149,9 квадратних метрів. Разом з родиною Єнін користується квартирою батька в столиці, площа якої становить 184,4 квадратних метра.


Навесні 2019 року Євген Єнін написав заяву про відставку з посади заступника генпрокурора. Він також додав, що "зробив вибір на користь своїх принципів".
Статті Євгена Єніна для ZN.UA читайте тут.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



