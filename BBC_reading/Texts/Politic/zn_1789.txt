Позицію України в цій ситуації російські дипломати назвали "блюзнірською".

Блокування Україною резолюції Росії про послаблення санкцій через економічну кризу, викликану пандемією коронавірусу у світі, в РФ назвали блюзнірством. Про це йдеться в повідомленні пресслужби на офіційному сайті постійного представництва Росії в ООН.
У повідомленні іронічно зазначено, нібито дипломатам з України не сподобався "заклик діяти в дусі добросусідства", який українська сторона вважає "недоречним" з боку РФ. Більше того, у звернені сказано, що Україна таким чином намагається виставити Росію "державою-агресором", і робить вона це "наполегливо і всупереч фактам і здоровому глузду".
В підсумку, позицію України в цій ситуації російські дипломати назвали "блюзнірською".
"Доблесних українських борців з реальністю абсолютно не бентежить блюзнірство їх позиції", - наголошується в коментарі.
У Росії також вважають, що така українська позиція обтяжує дії міжнародної спільноти в боротьбі з пандемією коронавірусу, аргументуючи це тим, нібито, на думку України, від прийняття цієї резолюції виграють тільки країни, які розвиваються.


Нагадаємо, 3 квітня РФ вже намагалася провести через Генеральну асамблею ООН проєкт резолюції щодо коронавірусу з пропозицією скасування міжнародних санкцій. Україна заблокувала проєкт, Київ підтримали Грузія, США, Велика Британія, ЄС та інші країни. Згодом було ухвалено резолюцію ГА ООН "Глобальна солідарність для боротьби з COVID-19".
Міністр закордонних справ України Дмитро Кулеба стверджує, що під прикриттям боротьби з пандемією COVID-19, Росія має на меті розмити санкційний режим. .
Міністерство закордонних справ назвало російську резолюцію "спробою РФ скористатися ситуацією для просування власних вузькополітичних інтересів". Докладніше про те, як COVID-19 змінює правила гри в ООН, читайте в статті Сергія Кислиці "Панедемія міжнародних відносин" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



