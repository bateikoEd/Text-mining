Позитивне ставлення до президента Зеленського також знижується.

Позитивне ставлення українців до президента Володимира Зеленського продовжує знижуватися, свідчать дані свіжого опитування Київського міжнародного інституту соціології (КМІС).
До Володимира Зеленського позитивно ставляться 46% опитаних (у лютому – 48%), нейтрально – 33% (проти 29%), негативно – 21% (проти 24%).
Голова Офісу президента України Андрій Єрмак за рівнем негативного ставлення до себе обійшов навіть міністра внутрішніх справ Арсена Авакова.
Негативно до Єрмака ставляться 38% респондентів (у лютому – 31%), нейтрально - 56% (проти 57%), позитивно - 6% (проти 12%). В очільника МВС ці показники наступні: 12% - позитивно, 53% - нейтрально, 35% - негативно.
До прем'єр-міністра Дениса Шмигаля позитивно ставляться 11% опитаних, нейтрально – 65%, негативно – 25%.
До голови Верховної Ради Дмитра Разумкова позитивно ставляться 29% респондентів (у лютому – 28%), нейтрально – 51% (проти 51%), негативно – 21% (проти 22%).




Опитування проведене у період з 27 по 30 березня 2020 року методом CATI (телефонні інтерв'ю з використанням комп'ютера, computer-assisted telephone interviews) на основі випадкової вибірки мобільних телефонних номерів.
Проведено 1500 інтерв'ю, похибка вибірки з імовірністю 0,95 не перевищує 3%. Дані дослідження порівнюються с результатами опитувань КМІС упродовж лютого-вересня 2019 року.
Вибірка репрезентативна для дорослого населення (віком 18 років і старше) України, крім тимчасово окупованих Криму та Донбасу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



