Про можливу відставку Міністра охорони здоров'я повідомило одразу декілька депутатів.

Чинний міністр охорони здоров'я України Ілля Ємець має подати у понеділок, 23 березня, у відставку. Про це повідомило одразу декілька українських депутатів.
Народний депутат з фракції "ЄС" Олексій Гончаренко повідомив про можливу відставку Іллі Ємця у Telegram. У повідомленні Гончаренко зазначив, що Ємець "не зміг налагодити роботу міністерства і в умовах епідемії не може підготувати реальний план протидії вірусу". За словами депутата наразі проходять фінальні узгодження.
Також про відставку Ємця заявляв також депутат фракції "Слуга народу" Олександр Дубінський.
Як зазначають джерела "Української правди" у Кабінеті міністрів, "до відставки [Іллі Ємця] все ішло". Зазначається, що Ілля Ємець "досить конфліктний", він вимагає ще більше повноважень у сфері охорони здоров‘я. В уряді припускають, що він не погоджував з керівництвом свою заяву про надзвичайний стан.
Однак прессекретар Міністерства охорони здоров'я Артем Дехтяренко інформацію про відставку не підтвердив.


Раніше, глава МОЗ Ілля Ємець виніс пропозицію ввести надзвичайний стан в Україні. У Telegram-каналі міністерства повідомили, що міністр охорони здоров'я  закликав народних депутатів проявити силу волі, не боятися, а заради порятунку український зібратися і проголосувати за введення надзвичайного стану. Він також заявив, що всі депутати повинні попередньо пройти експрес-тестування на коронавірус.
Раніше президент України Володимир Зеленський звільнив свого позаштатного радника Гео Лероса Багратовича. Лерос дав інтерв'ю, в якому розкритикував підписання главою ОП Андрієм Єрмаком документа про можливе створення на переговорах у Мінську консультативної групи, в яку увійдуть представники ОРДЛО". Також Гео Лерос критикував ініціативи позаштатного радника секретаря РНБО Сергія Сивохо з примирення на Донбасі. Інтерв'ю радника стало різким випадом у бік Володимира Зеленського.
У той же день, Зеленський змінив голів десяти РДА у чотирьох областях. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



