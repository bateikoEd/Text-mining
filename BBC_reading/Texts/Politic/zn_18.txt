Посади отримали Сальнікова, Жалдак та Попатенко.

Кабінет міністрів України призначив Тетяну Сальнікову заступницею міністра соціальної політики України з питань європейської інтеграції, Валерія Жалдака заступником міністра молоді та спорту з питань європейської інтеграції, а також Марину Попатенко заступником міністра молоді та спорту України. Про це йдеться у відповідних розпорядженнях Кабміну від 1 квітня 2020 року №365-р, 364-р, 363-р.
Сальнікова є директоркою ТОВ "Всеукраїнський адміністратор пенсійних фондів", а також членом громадської ради при Пенсійному фонді України. У декларації про майно і доходи за 2019 рік новопризначена заступниця міністра зазначила 268 749 гривень доходів.
Жалдак до призначення працював директором департаменту правового забезпечення Міністерства культури, молоді та спорту України, а до цього директором департаменту інтелектуальної власності Міністерства економічного розвитку і торгівлі України. У декларації за 2019 рік вказав 1 млн 20 310 гривень доходів.
У свою чергу, Попатенко раніше працювала начальником управління молодіжної політики та національно-патріотичного виховання Київської обласної державної адміністрації, а до цього директоркою "Сумського міського центру дозвілля молоді" Сумської міської ради, задекларувала 254 440 гривень доходів.


Нагадаємо, 4 березня склав присягу новий уряд Шмигаля. На посаду міністра спорту було призначено Вадима Гутцайта, на посаду міністра соцполітики - Марину Лазебну. 
30 березня Верховна Рада з другої спроби проголосувала за призначення ексгубернатора Одеської області Максима Степанова міністром охорони здоров'я України  та Сергія Марченка міністром фінансів. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



