Проблеми можуть з'явитися через затримку підписання контрактів з постачальниками.

Офіс президента звернувся до керівників обласних державних адміністрацій та керівництва Києва, щоб вони були готові безоплатно допомогти військовим частинам Збройних сил в організації харчування через можливі проблеми на тлі пандемії коронавіруса. Про це повідомила заступник глави Офісу президента Ганна Коваленко, передає "Інтерфакс-Україна".
За її словами, проблеми можуть з'явитися через затримку підписання контрактів з компаніями, які надають послуги з харчування у військових частинах.
"Компанії, які повинні були надавати послуги з харчування у військові частини ЗСУ, поінформували Міноборони України, що у зв'язку з коронавірусом і, як вони вважають, "форс-мажором" не в змозі цього забезпечити. Міністерство оборони прийняло рішення продовжити до 31 грудня 2020 року договори про закупівлю послуг з харчування, які діяли в попередньому році. Підготували відповідні зміни до бюджету, затвердили їх на Кабміні. Тепер зміни чекають рішення Верховної Ради, - пояснила Коваленко.
Так, за попередньою домовленістю, компанії будуть поставляти харчування ЗСУ до 25 березня. Кабінет міністрів терміново подав законопроект про продовження договорів 2019 року, який тепер має розглянути Верховна Рада.


Як повідомлялося, Міністерство оборони України у кінці року за результатами тендерів уклало угоди про закупівлю харчування для військових кількох областей на загальну суму 2,70 млрд грн. За даними системи ProZorro, спочатку за підсумками аукціонів з формальною економією на 0,3% підписали договори на 3,07 млрд грн., однак у той же день загальна вартість всіх контрактів була знижена додатковими угодами до 2,70 млрд грн. через зменшення обсягу замовлення.
Детальніше про повернення старих схем харчування в армії читайте в матеріалі Сергія Смирнова "Ананаси не тієї системи на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



