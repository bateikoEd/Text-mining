Замість Анни Коваленко на посаду призначено Романа Машовця.

Президент України Володимир Зеленський підписав указ, яким звільнив Ганну Коваленко з посади заступника керівника Офісу президента з питань оборони. Про це йдеться в указі президента, оприлюдненому на офіційному сайті.
Так, Коваленко була звільнена з займаної посади указом президента №152/2020 у середу, 22 квітня.
"Звільнити Коваленко Ганну Миколаївну з посади заступника керівника Офісу президента України", - йдеться в указі.
Ще одним указом Зеленський призначив Романа Машовця заступником голови Офісу президента.
Однією з головних задач, поставлених перед Романом Машовцем, є завершення роботи над підготовкою Стратегії національної безпеки та оборони країни і іншими важливими документами. Це питання планують розглянути на нараді під головуванням секретаря РНБО Олексія Данилова.
Роман Машовець народився в 1976 році. Закінчив Військово-дипломатичну академію. Ветеран військової розвідки і спеціального призначення. З липня 2014 року займався організацією військово-технічної допомоги для української армії. Стояв біля витоків створення Сил спеціальних операцій ЗСУ.


За даними ZN.UA, заступника голови Офісу президента з питань оборони Ганну Коваленко можуть перевести в Кабінет міністрів, де вона займе посаду заступника міністра розвитку громад і територій Олексія Чернишова.
Анна Коваленко була активісткою Майдану, командиром 39-ї сотні Самооборони Майдану, а також радником трьох міністрів оборони і міністра інформаційної політики. На парламентських виборах Коваленко балотувалася від президентської партії "Слуга народу" під №35. У вересні 2019 року Коваленко була призначена заступником глави ОПУ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



