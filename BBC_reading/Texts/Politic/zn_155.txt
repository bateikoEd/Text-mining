Йому надається амбулаторне лікування в умовах самоізоляції.

Міністерство охорони здоров'я повідомило, що серед 14 офіційно зафіксованих випадків COVID-19 є народний депутат України. ZN.UA вже повідомляло, що народний депутат від групи "Довіра" Сергій Шахов заразився коронавірусом.
"Наразі проводяться всі необхідні дослідження та епідеміологічне розслідування. Йому надається амбулаторне лікування в умовах самоізоляції", - розповіли в МОЗ у середу.
Сам депутат вже підтвердив, що тест на коронавірус виявився позитивним. Він нещодавно приїхав з Італії, яка стала епіцентром розповсюдження COVID-19 в Європі.
Відповідно до рекомендацій Всесвітньої організації охорони здоров'я, хворих з коронавірусною інфекцією при легкому перебігу хвороби можна лікувати амбулаторно. У разі необхідності Шахова госпіталізують, додали медики.
"Медичні працівники проведуть усю необхідну роботу з людьми, які контактували з ним", - йдеться в повідомленні.


Про те, чи зможе Україна виконати зобов'язання перед кредиторами в умовах карантину читайте в тексті Юлії Самаєвої для ZN.UA – "День песця".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



