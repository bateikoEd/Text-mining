Росія розміщує на кордоні з Україною дві нові ракетні бригади і мотострілецьку дивізію.

Російське політичне керівництво на чолі з президентом Володимиром Путіним не збирається послаблювати тиск на Україну і готується до ескалації військових дій. Директор Центру досліджень армії, конверсії і роззброєння Валентин Бадрак вважає загострення неминучим, якщо Кремлю не вдасться вирішити "українське питання" політичним шляхом, або ж якщо російська економіка не зазнає краху.
"В умовах пандемії війна не тільки не стихла, але навіть помітно набрала обертів. Адже цілеспрямовані, системно організовані відстріли українських воїнів снайперами і розрахунками ПТКР покликані підірвати морально-бойовий дух армії", - пише Бадрак у своєму матеріалі для ZN.UA.
"Беручи до уваги, що ворог України Путін самочинно запанував у Кремлі вже до 2036 року, можна не сумніватися: спроби ескалації війни, якщо тільки Росію не поглине морок економічної кризи або вона не вирішить "українське питання" політичним шляхом, будуть", - зазначає автор.
Бадрак нагадав, що нещодавно міністр оборони Росії Сергій Шойгу повідомив про плани до кінця 2020 року створити в Південному військовому окрузі (читай — біля кордонів з Україною) дві нових ракетних бригади та мотострілецьку дивізію.


Детальніше про те, як вплинула ситуація з коронавірусом на стан справ у Збройних силах та ОПК, а також про рівень готовності армії до пандемії читайте в статті Валентина Бадрака "Українська оборона часів коронавірусу" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



