Звинувачення держсекретаря США Майкла Помпео МЗС назвав "відвертою брехнею".

Звинувачення на адресу РФ у вбивстві турецьких військових у Сирії російський МЗС різко відхиляє, називаючи їх "відвертою брехнею", повідомляють інформаційні агентства РФ.
На думку департаменту, Помпео намагається вбити клин у російсько-турецькі відносини із Сирією і, нібито, продовжує широкомасштабну антиросійську пропаганду навіть під час пандемії коронавірусу.
"Щоби вбити клин у російсько-турецькі відносини з врегулювання ситуації в Сирії, американські державні діячі скочуються до відвертої брехні", — цитують агентства джерело у відомстві.
Раніше в березні Майкл Помпео поклав відповідальність за втрати Анкари в сирійському Ідлібі на Москву.
"Ми вважаємо, що Росія вбила десятки турецьких військовослужбовців у ході проведеної в Сирії військової операції", — сказав він під час прес-конференції. А також додав, що Вашингтон буде підтримувати Туреччину як союзника по НАТО.


Як повідомлялося, в дев'яту річницю початку війни в Сирії США, Франція, Німеччина і Великобританія виступили зі спільною заявою і закликали притягнути диктатора Башара Асада до відповідальності за військові злочини його режиму.
Чотири країни в черговий раз зажадали від Дамаска виконати приписи резолюції №2254 Ради Безпеки ООН, яка передбачає оголошення загальнонаціонального перемир'я, проведення конституційної реформи, звільнення безпідставно затриманих осіб і проведення вільних виборів.
Нагадаємо, режим Асада підтримують Росія, Іран і підконтрольне Тегерану ісламістське угруповання "Хезболла".
Детальніше про протистоянні читайте у спецпроекті ZN.UA "Що важливо знати про конфлікт в Сирії".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



