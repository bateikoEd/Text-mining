За словами Кравчук, 70-80% наявний проект знаходить схвалення у експертів, решта - простір для доопрацювання/

Комітет Верховної Ради з питань гуманітарної та інформаційної політики на засіданні в четвер, 30 квітня, відправив на повторне перше читання законопроект №2693 "Про медіа". Про це повідомила заступниця голови фракції "Слуга народу" Євгенія Кравчук в Facebook.
"Тільки за час карантину вдалося провести ряд робочих сесій, зокрема в рамках співпраці з Радою Європи. Ми отримали значну кількість слушних пропозицій, особливо щодо регулювання онлайн-медіа і платформ загального доступу. На 70-80% наявний проект знаходить схвалення у експертів, решта - простір для доопрацювання", - написала вона.



Раніше повідомлялося, що Комітет Верховної Ради з питань свободи слова більшістю голосів представників фракції "Слуга народу" підтримав законопроект "Про медіа" (№ 2693) і рекомендував парламенту прийняти його у першому читанні.
Нагадаємо, 17 січня Комітет Верховної Ради з питань гуманітарної та інформаційної політики рекомендував парламенту прийняти за основу законопроект № 2693 "Про медіа".
Новий законодавчий акт повинен стати комплексним документом, який прийде на зміну кільком медійним законам: про телебачення і радіомовлення, про друковані засоби масової інформації (пресу) в Україні, про інформаційні агентства, про Національну раду України з питань телебачення і радіомовлення, про державну підтримку засобів масової інформації та соціальний захист журналістів", про порядок висвітлення діяльності органів державної влади та органів місцевого самоврядування в Україні засобами масової інформації.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



