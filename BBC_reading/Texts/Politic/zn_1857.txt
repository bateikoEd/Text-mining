За словами Нефьодова, його звільнення може бути пов'язано з успіхами у сфері детінізації "сірого" імпорту.

Міністр фінансів Сергій Марченко назвав звільнення Маскима Нефьодова і Сергія Верланова першим кроком до перезавантаження Державної митної та Податкової служб. Нефьодов, у свою чергу, не виключає, що звільнення його з усіма заступниками, - це сигнал згортання реформи відомства.
"Кадрові рішення - найбільш помітна, але не єдина площину реформування ДМС і ДПС. Паралельно ми готуємо інституційні зміни в обох відомствах. Формуємо нові управлінські команди. Визначаємо внутрішні структури і функціонал. Йдеться про рестарт обох служб", - йдеться в заяві Марченка, поширеному пресслужбою Мінфіну ввечері в п'ятницю, 24 квітня.

Нефьодов, коментуючи відставку своєї команди управлінців, вказав на високу ймовірність відмови від подальшого реформування Митної служби.
"Ми всі дорослі люди. Це, звичайно, не трагедія, але шкода, що, ймовірно, це означає зупинку реформи. Ми старалися, як могли. Значить, десь недопрацювали", - заявив екскерівник ДМС у коментарі виданню Liga.net.
Він також не виключив, що його звільнення пов'язане з детінізацією значної частини "сірого" імпорту. За словами Нефьодова, в першому кварталі 2020 року в умовах карантину ряд категорій товарів, значну частину яких до України ввозять нелегально, показали суттєвий приріст. Йдеться про мобільны телефони, побутову техніку, взуття, одяг, медичны товари тощо.
"Незважаючи на те, що в березні у нас уже був карантин, легальний імпорт мобільних телефонів зріс на 71%, одягу - на 43%. Або ми повинні вірити, що українці за цей квартал стали багатшими і стали купувати більше техніки та одягу, або, що більш імовірно, величезна частина сірих і чорних потоків була вперше показана в легальному товарообігу. Напевно, це теж зіграло свою роль у нашому звільненны", - зазначив Нефьодов.
Колишній заступник голови Митної служби Роберт Зелді, у свою чергу, дав зрозуміти, що він неодноразово отримував сумнівні пропозиції від депутатів, а також выд представників Кабміну й Офісу президента.
"Я, відверто кажучи, щасливий, що можна жити без всіх цих "городскіх сумасшедшіх", які приходять з ОП, з ВР, з КМУ і так далі, з незрозумілими розповідями про те неприйнятне. Я щасливий, що більше не потрібно копатися по лікоть в цьому гівні, яке називається владою", - написав Зелді на своїй сторінці у Facebook.



Як повідомлялося, 24 квітня Кабмін раптово звільнив Максима Нефьодова і Сергій Верланова, керівників Державної митної служби і Державної податкової служби, а також їхніх заступників.
За даними джерел ZN.UA на Банковій, в Офісі президента розглядають в якості кандидата на посаду головного митника Василя Цушка. Він уже подав декларацію, в якій вказав, що претендує на посаду заступника міністра фінансів.
Нефьдов і Верланов були призначені на свої посади за підсумками конкурсного відбору навесні-влітку 2019 року. Конкурси було оголошено в рамках розподілу Державної фіскальної служби на ДПС і ДМС.
Детальніше про реформу ДФС читайте у статті Костянтина Швабія та Ірини Петрової "Податково-митні гойдалки: то злиття, то розставання!" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



