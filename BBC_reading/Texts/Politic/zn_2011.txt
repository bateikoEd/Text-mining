Серед відвідувачів ресторану були помічені депутати і бізнес-партнери Коломойського.

Ресторан "Велюр" в центрі Києва, який пов'язують з депутатом від "Слуги народу" Миколою Тищенком, під час карантину став місцем зустрічі бізнесменів і політиків. Про це дізналися журналісти програми "Наші гроші".
Серед відвідувачів ресторану були помічені депутат Антон Яценко, партнер бізнесмена Ігоря Коломойського і помічник нардепа від "СН" Павло Куфтирьов, депутат і колишній сценарист студії "Квартал 95" Олександр Кабанов, менеджер "Метінвесту" Віталій Кисіль, перший заступник голови Офісу президента і екс-продюсер студії "Квартал 95" Сергій Трофимов, а також депутат Ігор Негулевський.
Депутат Яценко на питання, що він робив в ресторані "Велюр", відповів, що не був там. Депутат Кабанов теж спочатку сказав, що не був у ресторані, але після уточнюючих питань зізнався: "Я ж у Колі був. Це Тищенко. Це ж його ресторан".
Сам Тищенко заперечує, що він власник ресторану "Велюр". На питання журналіста, що там робили народні депутати, він сказав: "Це питання не до мене". Коли журналіст зазначив, що він – Тищенко – є власником, то депутат відповів: "Здрастє", і пішов.



Як повідомлялося, раніше Тищенко став фігурантом скандалу після листування з "Джокером", з якого стало відомо про те, що деякі депутати могли отримувати гроші в конвертах під час голосування в Раді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



