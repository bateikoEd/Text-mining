Джерела ZN.UA стверджують, що депутати, які отримують все більшу незалежність, вимагають серйозних аргументів для прийняття такого спірного рішення.

Кандидатуру Міхеїла Саакашвілі на посаду віце-прем'єра з питань реформ президенту запропонував глава Офісу Андрій Єрмак. З Михеїлом вони вчилися разом на факультеті міжнародного права в КНУ ім. Т. Шевченка і знають один одного давно. Останній місяць Саакашвілі був дуже частим гостем на Банковій.
Як повідомили ZN.UA ("Дзеркало тижня. Україна"), свідки подібних розмов на Банковій, при спілкуванні з Зеленським президент Грузії і екс-губернатора Одещини позиціонував себе таким чином: "Я ефективний і талановитий. Дайте мені будь-яку ділянку роботи: податкову, митницю, віце-прем'єра з інвестицій, губернатора Одеси, мера Одеси. Будь-яку ділянку. Я з нею впораюся. Україна для мене – не мета. Моя батьківщина – Грузія. Я дочекаюся наступного виборчого циклу і буду боротися за свою країну. Політичних амбіцій в Україні у мене немає. Але в цей час я можу бути корисний Вам тут, пане президенте".
При остаточному обговоренні з президентом кандидатури Саакашвілі головою ОП Андрієм Єрмаком і першим помічником президента Сергієм Шефиром висловлювалися такі аргументи "за" і "проти": "Він яскравий. Його всі знають. Він вдало комунікує з телеглядачем і журналістами. Він вибудує стосунки з фракцією. Призначення Саакашвілі – це хід. А якщо він почне грати свою гру, то ми його просто знімемо".
Що стосується фракції, то, як свідчать джерела ZN.UA у "Слуги народу", більшість депутатів формальної монобільшості до ідеї призначення Міхеїла Саакашвілі віце-прем'єром поставився негативно: "У нас всі, хто при розумі – проти. Він прийде і стане віце-прем'єром "з усього хорошого", не буде злазити з екранів, а через кілька місяців скаже, що партія "за все погане", в яку входять міністри, судді, депутати, а там, дивись, і сам президент, не дали йому зробити Україну щасливою. І тут же заявить:"Але є інша партія – моя. Ось її нова назва. Я йду, щоб вести її до перемоги".
Настроями у фракції останні кілька годин вкрай стурбовані на Банковій. Прийнято рішення, що до проведення позачергової сесії з фракцією проведе зустріч Володимир Зеленський, завдання якого – переконати членів своєї фракції і змінити їх ставлення до призначення Саакашвілі віце-прем'єром.


У 2019 року Саакашвілі покинув територію України через застосування до нього реадмісії. Це відбулося на тлі акцій протесту в столиці України, які він організовував. Саакашвілі затримали бійці спецпідрозділу Державної прикордонної служби в київському ресторані й уже через годину чартерним рейсом відправили до Варшави.
Після видворення з України Держприкордонслужба на три роки заборонила Саакашвілі в'їзд до країни. Однак,  у 2019 році президент Володимир Зеленський скасував рішення свого попередника Петра Порошенка про позбавлення Саакашвілі громадянства України у липні 2017 року. У травні минулого року Саакашвілі повернувся до України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



