Ним став колишній голова Рогатинської РДА.

Президент України Володимир Зеленський призначив Володимира Труша очільником Тернопільської обласної держадміністрації. Попередньо президент звільнив Труша з посади голови Рогатинської районної державної адміністрації Івано-Франківської області. Відповідні документи опублікували на сайті Офісу президента.
"Звільнити Труша Володимира Любомировича з посади голови Рогатинської районної державної адміністрації Івано-Франківської області згідно з поданою ним заявою", - йдеться в розпорядженні №178/2020-рп.
Указом №97/2020 Зеленський призначив Труша головою Тернопільської обласної державної адміністрації.
Президент підписав документ и 19 березня.
Володимир Труш закінчив Національний університет "Львівська політехніка", а також Дубенську філію Відкритого міжнародного університету розвитку людини "Україна".
З 2002 по 2008 рік новий очільник Тернопільської ОДА працював у структурі податкової міліції Івано-Франківської області. У 2016-2019 роках Труш був підприємцем. Він є власником товариства "Кротер готівка", яке надає гроші у позику.
Володимир Труш задекларував будинок площею понад 150 кв. м у Рогатині. Згідно з декларацією, він володіє двома автівками, а саме: Lande Rover Range Rover 2008 року, який коштує вартість від 15 тисяч доларів; Ford Transit Connect 2011 року, вартість якого від 5 тисяч доларів. Разом зі своєю дружиною Володимир Труш задекларував 600 тисяч гривень готівкою за 2018 рік.


Попередній голова Тернопільської ОДА Ігор Сопель сам написав заяву про відставку після протестів проти розміщення на території області громадян, евакуйованих із Китаю.
20 лютого літак із евакуйованими з Уханя українцями та іноземцями приземлився у Харкові. Загалом із Китаю через поширення коронавірусу забрали 45 громадян України та 27 іноземців. Два тижні люди перебували в обсервації у медзакладі Національної Гвардії у Нових Санжарах на Полтавщині.
Місцеві жителі зустріли громадян протестами, заблокованими дорогами і агресивною поведінкою. Для забезпечення порядку в населений пункт стягнули Нацгвардію і поліцію. За фактом правопорушень у Нових Санжарах було відкрито п'ять кримінальних справ.
Про те, як Україна зустрічала евакуйованих з Уханя читайте в статті Тетяни Силіної "Український сором".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



