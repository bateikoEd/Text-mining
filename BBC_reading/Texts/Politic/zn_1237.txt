Абсолютна більшість тих, хто бачив опубліковані Гео Леросом записи, вважають, що Зеленський має звільнити керівника ОП, або як мінімум відсторонити його на час розслідування.

Про скандал за участю Дениса Єрмака, брата керівника Офісу президента Андрія Єрмака, не знають більшість українців. Про це свідчать результати опитування Київського міжнародного інституту соціології, який проводився 7-11 квітня.
63% респондентів відповіли, що нічого не знають про оприлюднення відеозаписів, на яких Єрмак-молодший обговорює призначення різних людей на державні посади за гроші з допомогою впливу свого брата.
Свою обізнаність підтвердили лише 32% опитаних. Ще 5% відмовилися відповідати або вагалися з відповіддю.
У той же час, абсолютна більшість тих, хто знає про скандал за участю Дениса Ермакам, висловилися за звільнення, або як мінімум відсторонення його брата від посади на час розслідування.
Зокрема, 38% тих, хто слышад про записи, вважають, що президент Володимир Зеленський повинен звільнити Андрія Єрмака з посади голови свого офісу. Ще 50% висловилися за його відсторонення від посади.
Лише 3% порадили б Зеленському ніяк не реагувати на компромат на брата голови ОП, ще 9% вагалися з відповіддю.


Відносно низьку поінформованість українців можна пояснити тим, що більшість українських телеканалів, проігнорували опубліковані Гео Леросом відеозаписи. Про скандал з Єрмаком-молодшим повідомляли переважно інтернет-медіа.
У цілому, скандал серйозно не позначився ні на Зеленському, на голові його Офісу: рівень підтримки президента як і раніше залишається високим, Андрія Єрмака позитивно сприймають лише 6% тих, хто знає про нього.


Як повідомляло ZN.UA, 2 квітня відбулася зустріч депутатів із Володимиром Зеленським і Андрієм Єрмаком, до яку повідомляло ZN.UA. На цій зустрічі президент заступився за голову Офісу, назвав Єрмака "своїм другом", а депутата-викривача Лерос – "аферистом".
Єрмак, у свою чергу, назвав Лероса своїм "особистим ворогом" і звинуватив у "зливі" компромату свого попередника Андрія Богдана.
За даними ZN.UA, опубліковане Леросом 13-годинне відео – це уривки з оперативної відеозйомки СБУ загальною тривалістю майже 100 годин, і на цих записах зафіксовані факти передачі грошей.


 29 березня народний депутат Гео Лерос оприлюднив відеозаписи, на яких брат керівника Офісу президента Денис Єрмак обговорює з рядом осіб можливість призначення на державні посади. 
Дати на записах свідчать про те, що вони зроблені в період з серпня по вересень 2019 року. У розмовах фігурують посади в "Укрзалізниці", в Міністерстві інфраструктури, Київської митниці тощо. 
Люди, які позиціонуються як помічники Дениса Єрмака, відкрито обговорюють отримання грошей за організацію таких зустрічей. 
Андрій Єрмак підтвердив, що на записах – його брат Денис. При цьому керівник ОП пообіцяв звернутися до СБУ та ДБР, щоб слідство з'ясувало достовірність відеозаписів, хто і за яких обставин їх зробив, і як вони опинилися в Лероса. Єрмак звинуватив депутата в переході "червоних ліній" і переслідуванні власних інтересів, а також пообіцяв, що "тому доведеться відповідати публічно за кожне слово". ДБР відкрило щодо Лероса кримінальне провадження за чотирма статтями Кримінального кодексу.
У свою чергу, Лерос передав відеозаписи до НАБУ, попросивши керівництво Бюро відкрити кримінальне провадження та перевірити можливу причетність Єрмака до злочинів.
"Схеми" ідентифікували ключових фігурантів відео: ними виявилися товариш Дениса Єрмака Сергій Шумський і підприємець з Харкова Дмитро Штанько, який і здійснював відефіксацію. Судячи зі змісту розмов, Шумський за гроші організовував зустрічі "пошукачів" посад із Денисом Єрмаком.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



