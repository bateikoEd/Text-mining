Парламентарії визначаться з місцем проведення екстреного засідання на погоджувальній раді.

Голови парламентських фракцій і груп на найближчих вихідних визначатися з місцем проведення позачергового засідання Верховної Ради, повідомив спікер Дмитро Разумков. За його словами, через побоювання депутатів заразитися коронавірусом розглядається можливість голосування у внутрішньому дворику парламенту.
"Завтра-післязавтра буде погоджувальна рада, обговорюватимемо це з колегами, вирішуватимемо, як краще зробити. Або все-таки провести засідання в стінах Верховної Ради швидко, якщо не буде запитань і заперечень. А якщо ні, то проводитимемо його у внутрішньому дворику Верховної Ради", - розповів Разумков журналістам у п'ятницю, 27 березня.
Спікер зазначив, що у внутрішньому дворику ради можуть поміститися 425 депутатів із дотриманням безпечної дистанції між ними. Але в цьому випадку ускладнитися процес підрахунку голосів: депутатам доведеться голосувати руками, і голоси рахуватиме лічильна комісія з числа парламентаріїв.


Нагадаємо, 17 березня Верховна Рада скасувала всі пленарні засідання до 3 квітня у зв'язку з карантином. До завершення карантину депутати погодилися зосередитися на роботі в комітетах. відмовою Верховної Ради голосувати під час карантину висловив незгоду Володимир Зеленський.
На 30 березня заплановано позачергове засідання Верховної Ради, на якому будуть розглянуті антикризові законопроекти, зокрема, проект закону про внесення змін до держбюджету на 2020 рік і так званий "антиколомойский закон".
"Антиколомойский закон" робить неможливим повернення націоналізованого "Приватбанку" колишнім власникам. Від прийняття цього закону залежить обсяг допомоги, яку Україна може отримати від МВФ на подолання наслідків пандемії COVID-19.
Секвестр бюджету передбачає істотне скорочення витрат на культуру, освіту, науку, спорт, будівництво, підтримку сільського господарства тощо. Понад 120 млрд гривень Кабмін пропонує направити до Стабілізаційного фонду, головним розпорядником якого буде Міністерство фінансів
Однак є ряд моментів, які ускладнюють проведення позачергової сесії. По-перше, керівництво Ради категорично виступає за дотримання регламенту і виконання рішення Конституційного суду, який трактує чітко, де і яким чином депутати мають голосувати особисто. По-друге, немає впевненості в тому, що депутати зберуться на сесію, оскільки серед них вже є чимало інфікованих. По-третє, у проведенні сесії з таким порядком денним та прийнятті закону не зацікавлений Ігор Коломойський, у якого є чимало своїх депутатів, і він веде переговори з іншими фракціями про неявку до зали. По-четверте, для скликання позачергової сесії потрібна узгоджена заява трьох фракцій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



