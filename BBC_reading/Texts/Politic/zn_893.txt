Юлія Світлична займе у парламенті місце Олексія Кучера, який змінив її на посаді голови Харківської облдержадміністрації.

Центральна виборча комісія зареєструвала народним депутатом Юлію Світличну, яка виграла вибори в одномандатному окрузі №179 у Харківській області.
Рішення про реєстрацію Світличної було прийнято на засіданні у вівторок, 7 квітня, повідомляє пресслужба ЦВК.

Довибори в 179-му окрузі відбулися 15 березня. За Світличну на них проголосували 77,5% виборців, явка склала менше 27,5%.
У Верховній Раді самовисуванка Світлична замінить нинішнього голову ОДА Олексія Кучера. У липні 2019 року він балотувався в цьому окрузі як кандидат від "Слуги народу" і заручився підтримкою понад 50% виборців.


Юлія Світлична очолювала Харківську ОДА в 2016-2019 роках, а з 2014 року була першим заступником губернатора. У вересні 2019 року Кабінет міністрів схвалив перепризначення Світличної, однак потім затвердив кандидатуру Олексія Кучера, указ про призначення якого і підписав президент. 
У жовтні 2019 року Світлична подала е-декларацію кандидата на пост заступника секретаря Ради нацбезепеки і оборони. Однак не змогла отримати цю посаду через небажання секретаря РНБО Олексія Данілова працювати з нею.
Докладніше про політичну ситуацію в Харкові читайте в матеріалі Сергія Жукова "Харківський пасьянс. Кучер, Кернес, Райнін та інші" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



