Відповідна постанова датована 24 квітня.

Уряд звільнив Сергія Масліченка із посади заступника міністра енергетики та захисту довкілля. Відповідне розпорядження опублікували на "Урядовому порталі".
"Звільнити Масліченка Сергія Олександровича з посади заступника міністра енергетики та захисту довкілля України за власним бажанням", - йдеться у розпорядженні  №441 от 24 квітня 2020 року.
Масліченко обіймав вказану посаду з листопада минулого року. У січні 2020 року разом із екс-міністром Олексієм Оржелем він представив концепцію зеленого енергетичного переходу України до 2050 року. Концепція передбачає розвиток відновлювальної енергії, підвищення енергоефективності, зниження частки видобувних галузей в економіці і заміщення вугільних ТЕС до 2050 року, а також перехід до кругової економіки, зменшення відходів і їх раціональне використання.


Нагадаємо, 16 квітня уряд призначив Ольгу Буславець в.о. міністра енергетики та захисту довкілля. Вона замінила на цій посаді Віталія Шабуніна.
Нова очільниця відомства пообіцяла підготувати перелік невідкладних заходів у сфері енергетики. За словами Буславець, вони будуть спрямовані на "технічне, паливне та економічне збалансування" енергетичного сектора. Своїм основним поточним завданням Буславец назвала забезпечення "стабільності роботи енергосистеми України".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



