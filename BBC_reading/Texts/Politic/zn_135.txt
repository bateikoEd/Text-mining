При цьому РФ вже досягла успіху в підриві чинної української влади.

У 2014 році під час анексії Криму Росія ефективно відпрацювала 4-тактний алгоритм нелінійних процесів, який використовується для ведення гібридної війни. Цей алгоритм у 2017 році описав Центр глобалістики "Стратегія ХХІ" у роботі "Війни-ХХІ: полігібресія Росії". Зараз Росія знову використовує той самий алгоритм, тільки вже не до окремого регіону, а до України в цілому, пишуть у своїй статті для ZN.UA Михайло Гончар, Володимир Горбач, Віталій Мартинюк та Сергій Савченко. При чому фінальним тактом є перетворення Української держави на нову версію УРСР.
Як зазначають автори, сьогодні Росія вже досягла успіху у спецоперації щодо підриву української влади. Цей успіх полягає у створенні конкуренції між контурами зовнішнього управління Медведчука – Бойка та новоутвореного Козака – Єрмака, якими керують із Кремля. Окрім того, успіх РФ проявляється й у форсованій роботі турборежиму органів влади.
Кремль робить ставку саме на стратегічну лінію впливу Козак – Єрмак – Зеленський. А після краху чинної влади Москва планує проштовхнути до керівництва України старі кадри "Опозиційної платформи – За життя". Останні ж і повинні будуть створити нову версію УРСР.


Детальніше про те, як Росія впливає на вище керівництво України, які чотири такти алгоритму вона використовує у гібридній війні проти Української держави і чому намагається створити в країні хаос, читайте у статті Михайла Гончара, Володимира Горбача, Віталія Мартинюка та Сергія Савченко "Технологія.ру для влади.Зе. Ініціатива КозЄрмака" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



