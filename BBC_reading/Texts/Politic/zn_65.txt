Комендантська година передбачає введення надзвичайного стану.

Міністр внутрішніх справ України Арсеній Аваков стверджує, що під час карантину рівень злочинності за всіма статтями знизився на 30%, однак активізувалися шахраї. Про це повідомляє МВС на сторінці у Facebook.
"Ми дуже активно намагаємося реагувати на всі фейки. Наприклад, недавно була ситуація, коли надсилали смс-повідомлення про те, що нібито якась фірма повинна ходити по квартирах і дезінфікувати приміщення. Поліція це відстежувала. Відсилали смс-повідомлення з попередженням, що це шахраї. Але такі злочини - несистемні", - повідомив Аваков в ефірі одного з телеканалів у суботу ввечері.
Міністр внутрішніх справ додав, що найбільший злочин, який зараз є, - це порушення режиму карантину.
"Люди наражають на небезпеку не тільки себе, але й своїх рідних і оточуючих. Поки нам не потрібен надзвичайний стан або комендантська година, але карантин повинен бути максимально повним. Я хочу подякувати всім, хто дотримується карантинного режиму. Якщо доведеться запровадити комендантську годину, як це вже зробили в ряді європейських країн, то доведеться вводити надзвичайний стан", - зазначив він.



Раніше Аваков висловився проти введення надзвичайного стану та комендантської години в Україні у зв'язку з поширенням коронавірусу Covid-19.
Зазначимо, що комендантська година передбачена правовим режимом надзвичайного та воєнного стану.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайно ситуації діяв в областях, де були офіційно підтверджені випадки COVID-19.
У той же час, політичне керівництво країни неодноразово публічно піднімало питання введення надзвичайного стану. Детальніше про відмінності між режимом надзвичайної ситуації і надзвичайним станом, а також про механізми їх введення читайте в матеріалі ZN.UA. Про ризики, пов'язані з НС, читайте в статті Аналітичного відділу Лабораторії законодавчих ініціатив "Не треба вигадувати самокат!".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



