Президент підкреслив, що Рада повинна розглянути ряд важливих законопроектів до завершення карантину.

Президент Володимир Зеленський запропонував депутатам внести зміни в регламент Верховної Ради, щоб вони могли проводити пленарні засідання дистанційно за час карантину, повідомляє пресслужба глави держави.
"Хочу, щоб вони розглянули можливість працювати дистанційно. Тобто, зараз вони пропрацюють такий законопроект, він може діяти лише в умовах коронавіруса. Потім, коли ця хвороба пройде..., тоді цей законопроект не буде важливим і потрібним", - заявив Зеленський після зустрічі з фракцією "Слуги народу" увечері в п'ятницю, 27 березня.
Президент підкреслив, що засідання 30 березня – "це не останнє позачергове засідання". Він також уточнив, що в понеділок Рада має розглянути урядовий проект секвестру державного бюджету.
"Там потрібно дуже ретельно, детально опрацювати, щоб нікого не образити, щоб не зупинити економіку через ты чи іншы скорочення. І обов'язково - щоб не постраждали наші люди", - пояснив Зеленський.
Спікер Дмитро Разумков, у свою чергу, розповів, що в Раді розглядають можливість проведення засідання не в сесійній залі, а у внутрішньому дворику Ради.


Нагадаємо, 17 березня Верховна Рада скасувала всі пленарні засідання до 3 квітня у зв'язку з карантином. До завершення карантину депутати погодилися зосередитися на роботі в комітетах. відмовою Верховної Ради голосувати під час карантину висловив незгоду Володимир Зеленський.
На 30 березня заплановано позачергове засідання Верховної Ради, на якому будуть розглянуті антикризові законопроекти, зокрема, проект закону про внесення змін до держбюджету на 2020 рік і так званий "антиколомойский закон".
"Антиколомойский закон" робить неможливим повернення націоналізованого "Приватбанку" колишнім власникам. Від прийняття цього закону залежить обсяг допомоги, яку Україна може отримати від МВФ на подолання наслідків пандемії COVID-19.
Секвестр бюджету передбачає істотне скорочення витрат на культуру, освіту, науку, спорт, будівництво, підтримку сільського господарства тощо. Понад 120 млрд гривень Кабмін пропонує направити до Стабілізаційного фонду, головним розпорядником якого буде Міністерство фінансів
Однак є ряд моментів, які ускладнюють проведення позачергової сесії. По-перше, керівництво Ради категорично виступає за дотримання регламенту і виконання рішення Конституційного суду, який трактує чітко, де і яким чином депутати мають голосувати особисто. По-друге, немає впевненості в тому, що депутати зберуться на сесію, оскільки серед них вже є чимало інфікованих. По-третє, у проведенні сесії з таким порядком денним та прийнятті закону не зацікавлений Ігор Коломойський, у якого є чимало своїх депутатів, і він веде переговори з іншими фракціями про неявку до зали. По-четверте, для скликання позачергової сесії потрібна узгоджена заява трьох фракцій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



