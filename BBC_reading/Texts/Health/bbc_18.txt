Копирайт изображения
UNIAN
В Україні зафіксували п'ять нових випадків зараження коронавірусом, один із них - летальний.
1 новий випадок виявили у Житомирі, 1 у Києві, 2 на Дніпропетровщині та 1 в Івано-Франківську - згодом стало відомо, що жінка з Франківська, про яку йде мова, померла.
"Пацієнтка поступила в лікарню у важкому стані. Тривалий час вона займалась самолікуванням і надто пізно звернулася до лікарів. Жінка померла через добу після госпіталізації, ще до отримання результатів тесту на COVID-19", - йдеться в повідомленні МОЗ.
Померлій було 56 років.
Як повідомляє кореспондент BBC News Україна, жінка пішла з життя ще 17 березня - тоді попередньою причиною смерті лікарі встановили грип типу "А", ускладнений пневмонією. Але 19 березня прийшли результати тестів, які робили у Києві, - з'ясувалося, що насправді в жінки був коронавірус.
Серед супутніх хвороб померлої лікарі називають ішемічну хворобу серця, кардіосклероз і гіпертонічну хворобу.
Коронавірус: Італія обійшла Китай за кількістю смертей
Коронавірус: що він робить з організмом
Карантин в Україні: сервіси, які можуть стати вам у пригоді
За словами голови Івано-Франківської ОДА Віталія Федоріва, чоловік жінки нещодавно повернувся з-за кордону - саме від нього вона могла заразитися.
Пісіля приїзду до України чоловік перебував в самоізоляції. Жодних симптомів хвороби він не має, попри це його направили в обласну інфекційну лікарню.
В жінки також є діти, які живуть окремо.
Завтра поліція встановлюватиме усіх осіб, з якими могла контактувати померла.
Четверо інших нових захворілих, в яких виявили коронавірус, згідно з повідомленнями влади, теж нещодавно повернулися з-за кордону.
Таким чином в Україні станом на вечір 19 березня був зафіксований 21 випадок захворювання.
Три з них летальні - окрім жительки Івано-Франківська, також померли 71-річна жінка з Житомирської області та 33-річна з Чернівецької.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Хочете отримувати найважливіші новини в месенджер? Підписуйтеся на наш Telegram або Viber!
