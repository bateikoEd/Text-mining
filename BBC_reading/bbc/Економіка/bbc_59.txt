Копирайт изображения
ВВС
Image caption
Курси валют в обмінках 17 березня
У Національному банку визнають "певні складності з наявністю готівкового долара" впродовж останніх днів, проте твердять, що контролюють ситуацію. Поки що там не збираються запроваджувати якісь обмеження на ринку.
"НБУ не розглядає запровадження якихось обмежень, - заявив заступник голови НБУ Олег Чурій під час дистанційного брифінгу, додавши, що такий крок "матиме негативний ефект".
Мораторій на перевірки та відстрочка РРО. Які зміни для бізнесу під час коронавірусу
Коронавірус: світовій економіці буде непереливки. Можливо, гірше, ніж думали
Від початку року НБУ витратив на підтримку гривні близько 1 млрд доларів. Але лише за минулий тиждень населення придбало 300 млн доларів, нерезиденти - 8 млн доларів, а загальний попит на валюту перевищив 2 млрд доларів.
"Більшу частину валюти купили українські компанії, які купували цю валюту для оплати за імпортними контрактами, а також для платежів за борговими зобов'язаннями", - заявив Олег Чурій.
Утім, як запевняють в НБУ, валютні резерви країни - 25 млрд доларів - є цілком достатніми, аби підтримати ринок.
Нині, за словами представників Нацбанку, усі заявки на купівлю валюти задовольняються. Що ж до дефіциту готівкових доларів, то тут, як твердять в НБУ, проблеми виникли через траспортні обмеження останніх днів, пов'язані із поширенням коронавірусу.
В НБУ очікують покращення ситуації найближчим часом із налагодженням альтернативних шляхів доставки, - "рейси будуть найближчим часом" і це дозволить "задовольнити попит на готівкові долари".
Чи справді "соросята ухандохали економіку"
Хто виграв, а хто програв від міцної гривні
Пропустити Facebook допис , автор: Національний банк України
Posted by Національний банк України on Thursday, 12 March 2020
Кінець Facebook допису , автор: Національний банк України
Загалом, радять в НБУ, треба не панікувати і максимально переходити на безготівкові форми розрахунків.
"Єдине, про що ми говоримо як обмеження - відвідування (банківських) відділень. Це задля збереження вашого здоров'я", - заявила перша заступниця голови НБУ Катерина Рожкова.
Вона також повідомила, що НАцбанк веде переговори із комерційними банками щодо зниження тарифів на безготівкові операції населення.
Разом із тим, у вівторок НБУ знизив офіційний курс одразу на 53 копійки - до 27,06 грн за долар.
На 1 січня цього року офіційний курс гривні до долара становив 23,68 грн за долар. За минулий рік гривня зміцнилася на майже 20%.
Хочете отримувати найважливіші новини в месенджер? Підписуйтеся на наш Telegram або Viber!
