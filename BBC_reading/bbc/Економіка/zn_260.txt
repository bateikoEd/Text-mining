Також всім дозволено самостійно виготовляти маски.

Кабінет міністрів України зобов'язав працівників торгівлі та сфери послуг ввести захист обличчя та очей. Крім того, КМУ дозволив усім самостійно виготовляти маски. Такі зміни в постанову № 211 "Про запобігання розповсюдження на території України гострої респіраторної хвороби COVID-19, викликаної коронавіруса SARS-CoV-2" уряд затвердив 2 квітня.
При цьому зміни стосуються працівників торгівлі продуктами харчування, паливом, деталями для транспортних засобів і сільськогосподарської техніки, засобами гігієни, ліками, ветеринарними препаратами, кормами, пестицидами та агрохімікатами, насінням та посадковим матеріалом, добовим молодняком домашньої птиці, засобами зв'язку та телекомунікацій, у тому числі мобільними телефонами, смартфонами, планшетами, ноутбуками та іншими товарами, які відтворюють і передають інформацію.
Тобто зміни стосуються фінустанов, медустанов, ветбольниц, АЗК, діяльності з продажу, надання в оренду, технічного обслуговування і ремонту транспортних засобів, діяльності по підключенню споживачів до інтернету, поповнення рахунків мобільного зв'язку, оплати комунальних послуг та послуг доступу в інтернет, ремонту офісної та комп'ютерної техніки, побутових виробів і предметів особистого користування, об'єктів поштового зв'язку, кваліфікованих постачальників електронних довірчих послуг, а також закладів громадського харчування з адресною доставкою.


Нагадаємо, що прем'єр Денис Шмигаль сьогодні, 3 квітня, повідомив про затвердження Кабміном списку додаткових обмежень на час дії карантинних заходів. Він також зазначив, що додаткова заборона на роботу бізнесу в нових карантинних обмеженнях відсутня.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



