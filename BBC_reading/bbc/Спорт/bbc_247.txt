Копирайт изображения
GETTY IMAGES
УЄФА призначила на вівторок, 17 березня, позачергове засідання, на якому буде прийматися рішення про те, чи варто переносити Чемпіонат Європи з футболу. Євро-2020, за планами, має пройти влітку, з 12 червня по 12 липня.
Водночас із цим в Європейській футбольній асоціації також обговорюватимуть шляхи подальшого реагування на розповсюдження коронавірусу.
До обговорення вже запросили представників 55 футбольних асоціацій і керівництво європейських футбольних ліг.
Коронавірус: в Україні два нових випадки
"Чорний четвер": фондові ринки падають через пандемію коронавірусу
Навіщо переносити
Коронавірус сильно вдарив по спортивній індустрії, зокрема футбольних змаганнях.
Іспанську футбольну першість вирішили призупинити щонайменше на два тури, а гравців мадридського "Реалу" відправили на карантин.
Також відкладені два поєдинки Ліги чемпіонів між "Реалом" та "Манчестер Сіті" і "Ювентусом" та "Ліоном", які мали відбутися найближчого вівторка.
В Італії ігри Серії А відкладені до 3 квітня. У двох гравців італійських клубів - Даніеле Ругані з "Ювентуса" і Маноло Габбіадіні з "Сампдорії" - виявили коронавірус.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
УЄФА також перенесла два поєдинки ⅛ фіналу Ліги Європи за участю італійських команд, які мали відбутися 12 березня.
Ще кілька матчів, зокрема гра між донецьким "Шахтарем" та німецьким "Вольфсбургом", пройдуть без глядачів.
У деяких країнах - зокрема у Франції та Україні - матчі футбольних чемпіонатів так само проводитимуться за зачиненими дверима.
Не виключено, що найближчим часом УЄФА також відкладе інші заплановані поєдинки Ліги Чемпіонів та Ліги Європи.
Хочете отримувати найважливіші новини в месенджер? Підписуйтеся на наш Telegram або Viber!
