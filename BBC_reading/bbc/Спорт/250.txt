Копирайт изображения
BORBA.COM.UA/FEDERACIYA
Харків'янин Семен Новіков отримав золото на чемпіонаті Європи з греко-римської боротьби, що проходив в Італії.
У півфіналі він переміг росіянина Олександра Комарова з рахунком 6:3, а в фіналі здолав угорця Віктора Льорінца.
Українець виступав у ваговій категорії до 87 кг.
"Я стала одержимою". Коли спорт стає залежністю
7 "фактів" про фітнес, які виявилися фейками
Це перша "доросла" нагорода спортсмена. До цього 23-річний українець вже двічі отримував титул чемпіона світу серед молоді.
Семену Новікову доводиться рахуватися із "внутрішньою конкуренцією" - чемпіоном світу та Європи Жаном Беленюком. Проте депутат і спортсмен цього разу не брав участь у змаганнях в Римі, оскільки готується до Олімпіади.
Тепер Семен Новіков каже, що хоче позмагатися і за олімпійський титул.
"Він (Жан Беленюк - Ред.) найсильніший суперник у моїй країні. Я хотів би перемогти його, бо це конкурентний спорт", - наводить слова Семена Новікова сайт United World Wrestling.
"Бронзу" на чемпіонаті у Римі також здобули українці Ленур Теміров та Микола Кучмій.
Хочете отримувати найважливіші новини в месенджер? Підписуйтеся на наш Telegram або Viber!
