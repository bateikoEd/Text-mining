Зеленський і Меркель домовилися перенаправити EUR150 млн у рамках державного німецького кредиту на відповідні потреби.

Президент України Володимир Зеленський провів телефонну розмову з канцлером Німеччини Ангелою Меркель і в контексті можливого збільшення фінансової допомоги Україні на боротьбу з коронавірусом домовилися перенаправити EUR150 млн у рамках державного німецького кредиту на відповідні потреби.
"Сторони обговорили ситуацію навколо поширення коронавірусу в світі, а також практичні заходи, що вживаються в обох країнах з метою протидії пандемії. Було домовлено опрацювати можливість налагодження інформаційного обміну, пов'язаного з пандемією, зокрема, у частині медичних стандартів, впроваджуваних для лікування хвороби", — повідомляє у вівторок прес-служба глави держави.
Меркель позитивно відзначила напередодні прийняття законів про обіг земель сільськогосподарського призначення та про регулювання банківської діяльності. У цьому контексті вона також відзначила важливість якнайшвидшого завершення переговорів з МВФ щодо нової програми співпраці.
"Також йшлося про необхідність виділення додаткового фінансування для України з боку Європейського союзу і Світового банку", — йдеться в повідомленні.


Раніше повідомлялося про те, що США виділять Україні на боротьбу з коронавірусом 1,2 млн доларів. Ще 70 млн доларів нададуть Україні міжнародні донори - ООН, ЮНІСЕФ та ПРООН. Також Європейський інвестиційний банк (ЄІБ) погодився надати Україні кредит в обсязі 40 млн євро для швидкого реагування та проведення необхідних заходів з подолання коронавірусу в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



