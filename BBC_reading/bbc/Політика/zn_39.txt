Депутат Демченко зареєстрував відповідний законопроект.

Народний депутат від фракції "Слуга народу" Сергій Демченко пропонує заборонити мітинги, демонстрації, акції протесту біля будівель судів на відстані ближче ніж 50 метрів. Відповідний законопроєкт він зареєстрував у понеділок, 30 березня.
Законопроєкт № 3291 "Про внесення змін до ст. 6 закону "Про судоустрій і статус суддів" щодо заборони проведення мітингів біля будівлі судів" розміщено на сайті Верховної Ради.
У ньому зазначається, що розміщення наметів, сцен, демонстрація плакатів, банерів, прапорів, політичних символів, звуковідтворювальною та світлової апаратури на відстані ближче 50 метрів до приміщень повинно бути заборонено.
Крім того, служба судової охорони може припинити проведення зазначених акцій або без прийняття будь-яких додаткових рішень або додаткових вказівок. До розгону демонстрантів охорона може залучати представників Національної поліції України або Національної гвардії України.


Раніше під Конституційним судом проходили мітинги проти скасування закону про декомунізацію і проти визнання неконституційним закон "Про очищення влади".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



