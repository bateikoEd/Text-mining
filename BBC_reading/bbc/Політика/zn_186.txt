На Банковій має відбутися засідання щодо запуску ринку землі.

В Офісі президента України у понеділок, 16 березня, має відбутися засідання фракції "Слуга народу" щодо запуску ринку землі. Втім, депутати збираються на зустріч із президентом неохоче, посилаючись на температуру та погане самопочуття.
"Сьогодні о 19:30 на Банковій має відбутися засідання фракції "Слуга народу" через земельне питання. Депутати збираються на зустріч із президентом неохоче. Деякі посилаються на погане самопочуття та температуру", - повідомляє Telegram-канал УП. Off the record.
Тож на Банковій наказали заступникам голови фракції особисто перевірити стан депутатів.
"Заступникам голови фракції в ОП наказали особисто перевірити, чи хворі депутати, які входять у їхню формальну групу. Тобто фактично  приїхати  до них додому та  виміряти температуру",  - додається у повідомленні.


Нагадаємо, депутатам залишилося розглянути трохи більше 700 поправок до законопроєкту про відкриття ринку землі в Україні. Загалом до проєкту закону було подано понад 4000 правок.
Країні й українцям необхідні ринкові механізми в земельних відносинах, а не той умовний ринок, який обговорюють зараз. Саме така умова забезпечить багатократне збільшення доходів від землі її власникам і зростання вартості землі. Докладніше про необхідні механізми для ринку землі читайте у статті Романа Головіна "Кабала в умовах вільного ринку" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



