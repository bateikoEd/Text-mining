За таке рішення проголосували 246 депутатів.

Верховна Рада проголосувала за призначення ексгубернатора Одеської області Максима Степанова міністром охорони здоров'я України. За таке рішення проголосували 246 депутатів, утрималися - 73, не голосували - 26 депутатів. Відсутні "Слугу народу" голоси (195 "за") дали "Опозиційна платформа - За життя" (21 голос), "Довіра" (13 голосів), "За майбутнє" (8 голосів) і позафракційні депутати (9 голосів).
Максим Степанов є медиком за освітою. У 2011-2016 роки був директором Поліграфкомбінату "Україна". У 2017 році був призначений губернатором Одеської області. Через два роки, був відсторонений від посади через конфлікт з Петром Порошенком. 
Нагадаємо, колишнього міністра охорони здоров'я Іллю Ємця звільнили з посади через місяць після призначення. Проєкт постанови про його звільнення підготували представники партії "Голос".  Вони стверджують, що Ємець повністю провалив підготовку до боротьби з коронавірусом і намагався перешкодити старту другого етапу медичної реформи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



