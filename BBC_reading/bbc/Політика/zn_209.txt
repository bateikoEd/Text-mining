За словами ексочільника Міноборони, за допомогою документу помилки, які допустили ще за часів Порошенка, перевели в робочу площину.

У Мінську представники Тристоронньої контактної групи вирішили створити орган, якими зафіксують суб'єктність ОРДЛО, а Росію – як "спостерігача-гаранта". Це означає, що за протоколом російська агресія перетворилася на "внутрішній конфлікт України", зазначив колишній міністр оборони Анатолій Гриценко.
"Перше - Україна (влада, точніше) погодилася остаточно визнати ОРДЛО повноцінним суб'єктом: тепер домовленості фіксуються і адресуються до виконання лише двом суб'єктам - Україні та ОРДЛО. Друге - створюється новий орган, Консультативна рада, в ньому по 10 осіб від України і, знову ж таки, від ОРДЛО", - написав Гриценко у Facebook.
Він звернув увагу на те, що відтепер Росія не бере на себе жодних зобов'язань щодо виконання домовленого. Адже країна-агресор тепер присутня в Мінську лише в образі так званого "спостерігача-гаранта", нарівні з Німеччиною, Францією і ОБСЄ.
"Таким чином, зовнішню воєнну агресію з боку Росії проти України протокольно/процедурно зведено до "внутрішнього конфлікту в Україні". Насправді, Росію не визнали агресором, а зафіксували лише гарантом миру ще при президенті Порошенку, під час укладання домовленостей в Мінську-2 (12.02.2015). Нинішніми ж домовленостями ту хибну й несправедливу для України політичну фіксацію буде переведено на робочий рівень, на рівень виконання. Це те, чого хотів Путін, не Україна точно!", - додав Гриценко.



Джерело у переговорній групі надало ZN.UA відповідний протокол. Згідно з документом, основним завданням Консультативної Ради є проведення діалогу, консультацій та вироблення пропозицій щодо проєкт політичних і правових рішень щодо врегулювання конфлікту згідно з Комплексами заходів, в тому числі щодо проведення виборів в окремих районах Донецької і Луганської областей України.
Рішення Тристоронньої контактної групи про заснування Консультативної ради мають підписати 25 березня 2020 року після консультацій з представниками ОБСЄ, Франції та Німеччини.
Як зазначила оглядачка ZN.UA Тетяна Силіна, за допомогою визначеного формату отримує підтвердження своєї мантри "настамнет" і всідається за стіл переговорів в якості "посередника", а не учасника конфлікту.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



