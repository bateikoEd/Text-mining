Володимир Бородянський, який до цього очолював відомство, відмовився працювати в уряді Шмигаля.

Уряд призначив першу заступницю міністра культури, молоді та спорту Світлану Фоменко тимчасово виконуючою обов'язки очільниця цього відомства, йдеться на сайті Мінкульту. Таке рішення Кабінет міністрів ухвалив під час засідання, 10 березня.
Фоменко навчалася у Київському національному університеті ім. Тараса Шевченка та Національній академії державного управління при президентові України. Також вона брала участь в міжнародних наукових дослідженнях у сфері європейської інтеграції.
З 2004 по 2006 рік Фоменко була радницею директора Генеральної дирекції Київської міської ради з обслуговування іноземних представників. З березня 2007 – головний спеціаліст, а з 2008 року – начальниця відділу міжнародного співробітництва та євроінтеграції Управління міжнародних зв'язків апарату ВО КМР (КМДА).
У 2013 році Фоменко обійняла посаду начальниці Управління міжнародного співробітництва Мінкульту. У серпні-грудні 2014 року була заступницею голови Міністерства культури України з питань євроінтеграції.
У 2015 році Фоменко стала помічницею-консультантом народного депутата від партії "Народний фронт" Віктора Єленського, який тоді обіймав посаду заступника голови Комітету Верховної Ради з питань культури і духовності.
У квітні 2016 року Фоменко призначили першою заступницею міністра культури України.


4 березня Верховна Рада звільнила прем'єра Олексія Гончарука, що призвело до відставки Кабінету міністрів. У той же день народні депутати проголосували за призначення Дениса Шмигаля новим главою уряду, і затвердили кадрові зміни в Кабміні. Володимир Бородянський, який до зміни прем'єра обіймав посаду очільника Мінкульту, відмовився працювати в новому уряді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



