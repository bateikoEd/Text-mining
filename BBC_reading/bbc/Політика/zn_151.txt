З 1 квітня пенсіонерам обіцяють виплатити тисячу гривень на підтримку від коронавірусу та перерахувати пенсії в травні.

Президент України Володимир Зеленський повідомив, що з 1 квітня Кабінет міністрів України буде готовий виплатити додаткову 1 тис. грн тим, хто має пенсію менше 5 тис. гривень, а з 1 травня 2020 року буде проведена індексація пенсій.
"З 1 квітня 2020 року уряд буде готовий виплатити додаткову 1 тис. грн тим, хто має пенсію менше 5 тис. гривень. А з 1 травня 2020 року буде проведена індексація пенсій", — сказав він у своєму зверненні до українців в середу.
Він також заявив, що ніхто не може змушувати працівників на підприємствах писати заяви про звільнення за власним бажанням, і пореадив у таких випадках звертатися в поліцію.
"У нас є інформація, що на багатьох підприємствах керівники змушують працівників писати заяву на звільнення за власним бажанням. Це незаконно. Люди, ніхто не може змушувати вас піти за власним бажанням, якщо такого бажання у вас немає. Не бійтеся і не падайте духом. Якщо керівник чинить на вас тиск — повідомляйте в поліцію", — сказав він у своєму зверненні до українців в середу.
Зеленський зазначив, що була проведена робота з керівниками державних та комунальних підприємств, і їх попередили про відповідальність за тиск на працівників.
"Якщо ситуація триватиме — вони понесуть покарання. Що стосується приватних компаній. Я закликаю керівників не тільки не порушувати закон, але і, перш за все, залишатися людьми. Коронавірус пройде. Криза теж. Прибутки повернуться. А честь і повагу повернути не вдасться", — констатував президент.



Раніше повідомлялося про те, що прийняті Верховною Радою законопроекти про протидію коронавірусу не захищають найвразливішу і бідну частину населення – пенсіонерів. Крім того, для підвищення пенсій необхідно переглянути бюджет, дохідна частина якого не виконується з грудня 2019 року.
Докладніше про прийнятий Верховною Радою законопроект про протидію коронавірусу читайте у статті Алли Котляр "За чий рахунок обід?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



