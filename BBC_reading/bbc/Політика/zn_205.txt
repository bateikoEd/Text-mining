Експерти називали висловлювання Василика цинічними і неприйнятними.  

Віталія Василика звільнили з посади заступника глави Міністерства юстиції України, однак після відновили на посаді, йдеться у розпорядженні, яке опублікував "Урядовий портал".
Нагадаємо, що в лютому Василик, який координує діяльність Управління пенітенціарних інспекцій, супроводив свою замітку у Facebook расистським анекдотом про те, що "чорношкірого ув'язненого, який проносив у собі наркотичні речовини білого кольору, друзі називали Баунті".
11 березня Василика звільнив новий прем'єр-міністр України Денис Шмигаль на підставі Закону "Про центральні органи виконавчої влади".
Центр прав людини ZMINA пише, у законі йдеться про те, що чиновника можуть звільнити у разі наявності заборгованості по аліментах на суму відповідних платежів за 12 місяців з дня подання виконавчого документа до примусового виконання.
Після появи інформації про звільнення, Василик на своїй сторінці повідомив, що іншим розпорядженням його поновили на посаді в той же день.



Експерти підтвердили, що висловлювання Василика можна назвати расистськими, а спроби пояснити скарги ув'язнених на тортури тим, що вони самі отримують ушкодження при спробі пронести до в'язниці телефони, назвали цинічними та неприйнятними.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



