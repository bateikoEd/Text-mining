На час дії карантину по коронавірусу українцям за кордоном дадуть послаблення.

Голова МЗС Угорщини Петер Сійярто пообіцяв не штрафувати українців за прострочені документи на час дії карантину, введеного у зв'язку з епідемією коронавірусу. Про це інформує прес-служба українського МЗС.
"Угорський уряд дозволив продовжити строк дії документів та віз на перебування в Угорщині на час обмежувальних заходів", - йдеться в повідомленні.
Голова українського МЗС Дмитро Кулеба також висловив вдячність угорській стороні за дозвіл на транзит громадян України, які їдуть на батьківщину з інших країн ЄС.
Також у МЗС повідомили, що прем'єр-міністр Угорщини Віктор Орбан прийняв запрошення відвідати Україну після закінчення пандемії.
"Я радий отримати від мого колеги Петера Сійярто підтвердження, що прем'єр-міністр Угорщини Віктор Орбан прийняв наше запрошення і відвідає Україну. Ми з нетерпінням чекаємо на його візит. Ми домовилися, що коли пандемія коронавірусу пройде, ми зможемо разом з угорською стороною швидко узгодити дату візиту", - заявив Кулеба.
Міністри закордонних справ України та Угорщини домовилися найближчим часом фіналізувати угоди, підписання яких очікується під час майбутньої зустрічі лідерів держав.


Як повідомлялося, президент Володимир Зеленський повідомив про те, що до кінця 27 березня Україна закриє кордони і припинить пасажирські перевезення. Українські прикордонники за місяць перевірили понад 2,7 мільйонів українців, які в'їжджають в країну, і іноземців, і тільки у 52 з них виявили підвищену температуру. Всього в Україну за останні два тижні в'їхали близько 100 тисяч українців, які перебували за кордоном.
Кабінет міністрів ввів режим надзвичайної ситуації по всій Україні, який буде діяти місяць - до 24 квітня, - і продовжив карантин.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



