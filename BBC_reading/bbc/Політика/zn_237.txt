Найбільше в Раді витратили партії "Слуга народу" і РПЛ.

Комітет виборців України (КВУ) порахував витрати політичних партій в 2019 році. Так, згідно з оприлюдненими даними, найбільш марнотратними виявилися партії "Слуга народу" і "Радикальна партія", витрати яких в 2019 році склали 479 мільйонів гривень та 493 млн гривень відповідно. Про це інформує прес-служба громадської організації Комітет виборців України.
Так, згідно з опублікованими даними, услід за "слугами" йде "Батьківщина". Партія Юлії Тимошенко витратила 375 мільйонів гривень. У свою чергу, "Європейська солідарність" Петра Порошенка з результатом в 270 мільйонів посіла четверту сходинку рейтингу. П'ятірку замикає "Голос" Святослава Вакарчука — ця партія витратила 255 мільйонів гривень.
Далі за списком йдуть "Опозиційний блок" (179 млн гривень), "Українська стратегія" колишнього прем'єра України Володимира Гройсмана (117 млн гривень), ВО "Свобода" — (100 млн гривень). Партія "Сила і честь" витратила 35 млн гривень, а Партія Шарія — 9 млн гривень.
Представники організації додали, що в списку немає партії "Опозиційна платформа — За життя", так як її звіт не дозволяє оцінити витрати за 2019 рік.
Всього українські партії витратили торік близько 2,5 млрд гривень, з яких 63% витрат — це оплата парламентської і президентської виборчих кампаній.


Раніше в КВУ повідомили, що в лютому 178 народних обранців не пропустили жодного засідання Ради.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



