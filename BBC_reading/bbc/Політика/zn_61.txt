Новими членами Кабміну Шмигаля можуть стати Максим Степанов, Ольга Буславець та Сергій Марченко.

Найближчим часом у Кабінеті міністрів відбудуться кадрові зміни: заплановані призначення нових міністрів охорони здоров'я, фінансів, а також енергетики та захисту довкілля. Кандидати на ці посади зустрілися з головами парламентських фракцій і груп на погоджувальній раді в неділю, 29 березня.
Співголова фракції "Європейської Солідарності" Ірина Геращенко на своїй сторінці у Facebook написала, що, як вже повідомляло ZN.UA, на посаду голови МОЗ претендує Максим Степанов, а голови Мінеерго – Ольга Буславець. Ігоря Уманського на посади голови Мінфіну може замінити Сергій Марченко.
За словами Геращенко, міністр фінансів Ігор Уманський і міністр охорони здоров'я Ілля Ємець подали у відставку. Однак прессекретар очільника МОЗ Артем Дехтяренко в коментарі виданню "Новое время" заявив, що станом на 20:30 неділі, Ємець заяви про відставку писав.



Максим Степанов уже розглядався в якості кандидата на посаду міністра охорони здоров'я після відставки Кабміну Володимира Гройсмана у 2019 році.
У 2017 році президент Петро Порошенко призначив Степанова головою Одеської ОДА. У квітні 2019-го він відмовився залишати свій пост і публічно звинуватив Порошенка в тому, що той змушував його створювати "сітку" на президентських виборах.
Сергій Марченко в 2018-2019 роках обіймав посаду заступника глави Адміністрації президента Петра Порошенка, а в 2016-2018 – був заступником міністра фінансів в Кабміні Володимира Гройсмана.
Ольга Буславець очолювала Директорат енергетичних ринків в Міністерстві енергетики та захисту навколишнього середовища, але була звільнена після відставки Олексія Гончарука.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



