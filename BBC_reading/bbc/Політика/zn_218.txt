Саміт можуть перенести на травень.

Зустріч лідерів держав в нормандському форматі точно не відбудеться в квітні, вважає представник офіційної Німеччини, передає "Європейська правда". При цьому наголошується, що офіційне рішення про відстрочення саміту ще не прийнято.
За даними видання, завершити підготовку до саміту вчасно не вдасться.
"Моя особиста думка, що саміт точно не відбудеться в квітні – можливо, в травні, а можливо, і пізніше", - пояснив співрозмовник.
За його словами, для отримання ефективного результату, потрібно трохи почекати з проведенням саміту.
"Важливіше результат. Краще трохи почекати і тоді отримати результат, щоб президенти їхали на саміт, вже маючи якісь домовленості... Я дуже поважаю те, що ваші представники (займаються Нормандією) завжди продовжують і діють далі, і далі, поки не вдасться", - пояснює джерело.


Нагадаэмо, 9 грудня у Парижі відбувся перший з 2016 року саміт у нормандському форматі.
Наступна зустріч лідерів України, Франції, Німеччини і Росії запланована на березень 2020 року, згодом її перенесли на квітень. За цей час політичні радники лідерів нормандської четвірки повинні узгодити кроки з імплементації політичних заходів: прийняття закону про особливий порядок самоврядування ОРДЛО на постійній основі, інкорпорації "формули Штайнмаєра" в українське законодавство та підготовки місцевих виборів.
Проте в лютому глава МЗС Росії Сергій Лавров заявив про готовність РФ зірвати саміт нормандської четвірки, звинувативши Україну в небажанні виконувати домовленості.
Детальніше про результати переговорів у нормандському форматі в Парижі та їхній вплив на Україну читайте матеріалі Тетяни Сіліної "Нормандський айсберг".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



