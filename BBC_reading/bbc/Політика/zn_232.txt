За словами президента, влада повинна краще комунікувати складні аспекти реформ.

Президент Володимир Зеленський запевнив, що земельна та медична реформи будуть завершені. А також пообіцяв, що уряд краще комунікуватиvt з суспільством чутливі аспекти реформ.
"Земельна реформа - це реформа і президента, і уряду - ми всі несемо відповідальність. Найскладніша реформа, тому що протягом майже 30 років ніхто не міг навіть почати обговорення законопроекту в комітетах. Ми закінчимо цю реформу", - заявив Зеленський в інтерв'ю Bloomberg, витяги з якого були опубліковані на сайті глави держави.
Він підкреслив, що ухвалення законопроекту про обіг сільгоспземель у другому читанні – це лише перший етап реформи. У планах – прийняття закону про референдум (на референдум Зеленський обіцяв винести питання права іноземців купувати землю в Україні, - Ред.) та упорядкування земельних кадастрів.
Також Зеленський заявив про необхідність відновлення Міністерства аграрної політика, ліквідованого його урядом в 2019 році.
"Адже коли така складна річ, як земельна реформа, - потрібні окремі люди в Україні, окрема інституція. Це маэ говорити й робити профільний міністр", - пояснив президент.
Говорячи про медреформу, Зеленський похвалив перший її етап, реалізований МОЗ під керівництвом Уляни Супрун. Президент констатував, що впроваджені принципи дозволили суттєво підвищити зарплати сімейних лікарів, поліпшити матеріально-технічний стан медичних закладів та збільшити прозорість фінансування системи охорони здоров'я.
Опір медреформі Зеленський пояснив нерозумінням особливостей змін, що стануться.
"Це не про ваші особисті рейтингах, не про те, що вас "знесуть", а про те, що, можливо, у країни більше не буде шансу", - підсумував глава держави.


Народні депутати приступили до розгляду поправок, підготовлених до другого читання законопроєкту, 6 лютого. У перший день розгляду документа, парламентарі встигли двічі заблокувати трибуну Верховної Ради і побитися.
Країні та українцям необхідні ринкові механізми в земельних відносинах, а не той умовний ринок, який обговорюють зараз. Саме така умова забезпечить багаторазове збільшення доходів від її власникам землі та зростання вартості землі. Детальніше про необхідні механізми для ринку землі читайте у статті Романа Головіна "Кабала в умовах вільного ринку".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



