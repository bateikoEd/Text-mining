Такий стан речей зіграє на руку Росії.

Вершина мистецтва гібридної агресії, яку проти України веде Росія, полягає в тому, щоб активізувати патологію в державному організмі противника, пишуть у своїй статті для ZN.UA Михайло Гончар, Володимир Горбач, Віталій Мартинюк та Сергій Савченко. Для цього агресору варто діяти із середини через контури зовнішнього управління, а у відповідний момент державу потрібно змусити діяти за 4-тактним алгоритмом агресора.
При цьому деякі рішення, які зараз готує центральне керівництво України, невідворотно призведуть до колапсу влади у разі їхнього ухвалення. До таких рішень можна віднести передачу Верховною Радою частини своїх повноважень президенту, або законопроєкт про надання можливості передавати повноваження державного управління від одного органу влади до іншого.
"По суті, недосвідчена і слабка до впливу агентури ворога влада в Україні відіграє роль генераторів хаосу, в той час як його автори й режисери перебувають у кремлівських кабінетах і завершують, як і в 2014 році, підготовку до нового етапу агресії проти України", - зазначають автори.


Нагадаємо, прем'єр-міністр Денис Шмигаль з подачі голови МВС Арсена Авакова доручив розробити законопроєкт, який дозволить здійснювати передачу повноважень, які стосуються керівництва країною,  між різними органами влади.
У свою чергу спікер Верховної Ради Дмитро Разумков заявив про те, що немає необхідності уповноважувати президента вводити надзвичайний стан.
Про те, як Росія впливає на вище керівництво України, які чотири такти алгоритму вона використовує у гібридній війні проти Української держави і чому намагається створити в країні хаос, читайте у статті Михайла Гончара, Володимира Горбача, Віталія Мартинюка та Сергія Савченко "Технологія.ру для влади.Зе. Ініціатива КозЄрмака" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



