У двох областях з 17 березня вводять режим надзвичайної ситуації.

Президент Володимир Зеленський підтвердив, що в двох областях України, де виявлені випадки інфікування коронавірусом SARS-CoV-2, буде оголошено режим надзвичайно ситуації. Він також не виключив, що в разі погіршення ситуації в усій країні може бути запроваджено надзвичайний стан.
"Поки що ми не дійшли до цієї ситуації. Але я вам чесно скажу: якщо це буде необхідно – ми введемо надзвичайний стан", - заявив Зеленський в ефірі телеканалу ICTV у понеділок ввечері, 16 березня.

Про оголошення режиму надзвичайно ситуації в Житомирській та Чернівецькій областях президент говорив у вечірньому відеозверненні. У прямому ефірі він підтвердив цю інформацію, переплутавши режим надзвичайної ситуації з надзвичайним станом.
На питання ведучого, чи розглядатиме Верховна Рада завтра запровадження надзвичайного стану в Чернівецькій і Житомирській областях, Зеленський відповів: "Так, обов'язково".
Проте режим надзвичайно ситуації, на відміну від надзвичайного стану, вводиться не Верховною Радою, а Кабінетом міністрів або обласними державними адміністраціями залежно від масштабів загроз.


11 березня Всесвітня організація охорони здоров'я повідомила про початок пандемії коронавірусу.
Того ж дня на засідання Кабінету міністрів було ухвалено рішення запровадити в Україні тритижневий карантин з 12 березня. У період дії карантину тимчасово призупиняється навчання у дошкільних закладах, школах та вишах, закриваються місця скупчення людей (торгові центри, кінотеатри тощо), забороняються масові заходи чисельністю понад 200 осіб.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Докладніше про боротьбу з коронавірусом у світі читайте в матеріалі ZN.UA "Світ у боротьбі з коронавірусом: як Україну та інші країни поступово затягує в глобальний карантин".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



