КМДА наказала створити в столичних лікарнях спецумови для топ-чиновників і політиків.

Влада намагається в екстреному порядку створити для себе спецумови для лікування в державних лікарнях в умовах поширення коронавірусу Covid-19, яким вже заразилися щонайменше четверо народних депутатів.
У зв'язку з цим негласно виданий наказ КМДА київським лікарням щодо організації vip-палат, обладнання та залучення кращих фахівців лікарень для надання у разі необхідності допомоги чиновникам і vip-персонам.
У наказі йдеться про осіб, стосовно яких здійснюється державна охорона, по суті - це всі чиновники і посадові особи високого рівня країни. Департамент визначив перелік медичних закладів, які повинні будуть приймати таких пацієнтів і прописав особливі вимоги до утримання хворих. У зазначеному Департаментом переліку - 17 медзакладів, серед яких Олександрівська лікарня, Дитяча клінічна лікарня №7, Київський міський центр дитячої нейрохірургії.
Серед головних вимог - окремі, ізольовані від інших приміщень, палати площами не менше 13 квадратних метрів із затіненими вікнами. Палати повинні мати зручні комунікації з операційним блоком, діагностичним та іншими відділеннями. Закладам наказали зарезервувати окремі операційні і забезпечити їх необхідними ліками, медичними засобами та обладнанням.


Як повідомлялося, в Україні коронавірус вже неодноразово діагностували у високопоставлених чиновників і політиків — зараженими виявилися заступник голови Харківської облради, депутат від "Слуги Народу" Горбенко і депутат від групи "Довіра" Сергій Шахов. Станом на ранок середи, 25 березня, в Україні зафіксовано 113 випадків інфікування Covid-19. У Тернопільській області помер 68-річний чоловік, у якого діагностували коронавірус.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



