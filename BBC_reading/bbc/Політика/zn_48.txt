На засіданні виступатиме президент.

Верховна Рада збереться сьогодні о 16:00 на позачергове засідання, на якому розглянуть закон про функціонування банківської системи. Про це повідомляє ZN.UA з посиланням на власні джерела.
Повідомляється, що Верховна рада розгляне законопроєкт про банки та відкриття ринку землі прийняття якого вимагає Міжнародний валютний Фонд. У разі прийняття цих законів можливо збільшення програми МВФ до 8 млрд доларів.
Також на засіданні розглянуть питання про призначення нового міністра охорони здоров'я України та нового міністра фінансів України. Кандидатами на ці посади є Максим Степанов та Сергій Марченко, відповідно.
На засіданні також буде виступати президент України Володимир Зеленський. Про його приїзд повідомили в Офісі президента.


На попередньому засіданні у понеділок, 30 березня, Верховна Рада зробила кілька кадрових призначень - звільнила міністра охорони здоров'я Ємця і міністра фінансів Уманського. Також депутати дозволили застосовувати схвалені міжнародною практикою нові ліки для лікування Covid-19 і схвалили криміналізацію вивезення з країни засобів захисту.
Однак, за 40 хвилин роботи в турборежимі, Рада провалила голосування за поправки до держбюджету.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



