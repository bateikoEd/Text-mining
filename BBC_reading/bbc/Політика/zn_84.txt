Президент вказав парламентаріям на необхідність приймати закони для порятунку української економіки.

Президент Володимир Зеленський у ході зустрічі з керівництвом парламентських фракцій і груп закликав їх забезпечити явку депутатів на позачергове пленарне засідання в суботу, 28 березня. Глава держави вказав на необхідність присутності всіх депутатів на засіданні, так як "перед Україною стоять великі виклики, і парламент має допомогти їх подолати", повідомили в Офісі президента ввечері у четвер, 26 березня.
"Нам потрібно захистити економіку, ухвалити цілий ряд ініціатив, щоб допомогти бізнесу, працівникам важливих підприємств, соціально незахищеним верствам населення. Я прошу, щоб депутати прийшли в суботу проголосувати запропоновані ініціативи. Це їхній обов'язок – допомогти українцям у такі нелегкі часи", - заявив Зеленський, звертаючись до керівників депутатських фракцій і груп.
На зустрічі були присутні голови фракцій "Слуги народу" "Батьківщини", "Європейської Солідарності", "Голосу" проросійської "Опозиційної платформи – За життя", а також груп "За майбутнє" і "Довіра". Вони обговорювали з президентом можливу порядку екстреного засідання Ради.
У своєму вечірньому відеозверненні громадянам Зеленський також заявив, що депутати мають працювати і приймати закони, попри карантин.
"Це спільна боротьба, де ми переможемо тільки разом. Особливо це повинні зрозуміти народні депутати, в яких сьогодні немає іншого вибору, як працювати. Якщо хтось з них забув, я нагадаю слова депутатської присяги: "Виконувати свої обов'язки в інтересах усіх співвітчизників". І тут ключовою є кожна частина: і "в інтересах усіх співвітчизників", і "виконувати свої обов'язки", - підкреслив президент.
За його словами, депутати мають "забути про страх" заразитися коронавірусом у той час як "українські лікарі працюють майже без відпочинку" і "тисячі військових знаходяться в окопах".
"Закликаю народних обранців думати про ухвалення важливих законів, яких потребує економіка, які наповнять бюджет життєво необхідними коштами. Країна не зупиняється, країна працює. І ви – не виняток", - зазначив глава держави.



Як повідомлялося, на 28 березня заплановане позачергове засідання Верховної Ради, на якому будуть розглянуті ряд антикризових законопроектів, зокрема, проект закону про внесення змін до держбюджету на 2020 рік і так званий "антиколомойский закон".
"Антиколомойский закон" робить неможливим повернення націоналізованого "Приватбанку" колишнім власникам. Від прийняття цього закону залежить обсяг допомоги, яку Україна може отримати від МВФ на подолання наслідків пандемії COVID-19.
Секвестр бюджету передбачає істотне скорочення витрат на культуру, освіту, науку, спорт, будівництво, підтримку сільського господарства тощо. Понад 120 млрд гривень Кабмін пропонує направити до Стабілізаційного фонду, головним розпорядником якого буде Міністерство фінансів.
Однак є ряд моментів, які не дають впевненості у проведенні позачергової сесії. По-перше, керівництво ВР категорично виступає за дотримання регламенту і виконання рішення Конституційного суду, який трактує чітко, де і яким чином депутати мають голосувати особисто. По-друге, немає впевненості в тому, що депутати зберуться на сесію, оскільки серед них вже є чимало інфікованих. По-третє, у проведенні сесії з таким порядком денним та прийнятті закону не зацікавлений Ігор Коломойський, у якого є чимало своїх депутатів, і він веде переговори з іншими фракціями про неявку до зали. По-четверте, для скликання позачергової сесії потрібна узгоджена заява трьох фракцій.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



