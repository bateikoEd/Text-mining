Президент просив бізнесменів профінансувати боротьбу з коронавірусом і взяти під своє кураторство.

Президент України Володимир Зеленський попросив олігархів допомогти в боротьбі з епідемією коронавірусу і взяти під кураторство області, де у них є активи. Про це повідомляє "Українська правда".
Для того, щоб задіяти олігархат в боротьбі з епідемією, Зеленський провів з ними зустріч 16 березня. Сам президент розповів, що зустрівся з бізнес-елітою, щоб зібрати гроші на боротьбу з вірусом, і домовився з ними створити окремий фонд. Для цього Володимир Зеленський попросив 12-13 мільярдів гривень.
Однак, як передає "Українська правда", за словами одного з учасників зустрічі, стало ясно, що ніякого зрозумілого плану щодо стримування епідемії у влади немає.
Інший учасник зустрічі також додав, що президент попросив не тільки про фінансову допомогу, але і щоб кожен з присутніх взяв на себе кураторство за окремою областю, де має активи та ресурси, а відповідно і людей.
Повідомляється, що серед олігархів та бізнесменів області поділили наступним чином:
Рінат Ахметов візьме під своє піклування Івано-Франківську, Львівську, Донецьку і Луганську області плюс міста, де він має вплив, як, наприклад, Кривий Ріг. Ігорю Коломойському дісталася Запорізька область. Ігор Палиця, який був відсутній на зустрічі, отримав для кураторства Волинську область разом з Коломойським і Тернопільську область. Віктор Пінчук взяв Дніпропетровську область, Андрій Веревський - Полтавську та Кропивницьку, Юрій Косюк – Вінницьку та Черкаську області, Андрій Ставніцер – взяв під кураторство Одеську область, а Олександр Ярославський – Харківську область.
Як повідомляє видання, Коломойський відповів, що з радістю допоміг би, але в нього заблоковані рахунки. Але Зеленський просив допомагати "не тільки грошима, а й людьми" - у кожній області є великі підприємства з професійними менеджерами, які на місцях могли б допомагати місцевої влади.
Бізнесмен Ярославський, своєю чергою, повернувшись від Зеленського до Харкова, вирішив створити паралельний кризовий штаб, хоча у голови ОДА Олексія Кучера вже був один.


Раніше повідомлялося, що ввечері в понеділок, 16 березня, в Офісі президента зібралися українські олігархи та великі бізнесмени. Зеленський розповів, що на зустрічі мова йшла про надання допомоги, щодо розв'язання структурних проблем у зв'язку з поширенням коронавірусу в Україні.
Тоді він заявив, що Україні потрібно терміново 500 "швидких" тестів на коронавірус. Для цього він хотів створити спеціальний фонд і залучити 12-13 мільярдів гривень (на ліки, обладнання і т. д.) від українського бізнесу".
Вже сьогодні, закуплені в Китаї експрес-тести, передадуть у всі області України. Про це повідомив міністр внутрішніх справ Арсен Аваков. За його словами, під ранок Національна гвардія України у супроводі медиків почне доставку авіацією і спецавтомобілями надійшли тест-систем коронавірусу по областях України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



