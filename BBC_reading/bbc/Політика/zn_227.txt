Раду закриють на карантин, якщо захворіє хтось з депутатів.

Верховна Рада може бути закрита на карантин, якщо у народних депутатів будуть виявлені симптоми коронавірусу. Про це журналістам розповів голова фракції "Слуга народу" Давид Арахамія в середу, повідомляє Укрінформ.
"Рада може бути закрита на карантин, особливо після таких екзотичних подорожей окремих народних депутатів. За яких умов? Якщо буде реальна підозра, що хтось захворів... Треба досліджувати, якщо у когось, не дай Бог, будуть якісь симптоми, то це ознака того, що потрібно закривати Раду на карантин", — зазначив Арахамія.
Депутат також розповів, що члени Комітету з питань нацбезпеки, оборони та розвідки на засіданні в середу з міністром оборони обговорили питання можливої допомоги Збройних Сил у боротьбі з коронавірусом.
"Питання коронавірусу тільки частково торкнулися. Запитали, в тому числі, міністра оборони, щоб він підготувався, можливо, потрібно буде теоретично, якщо буде велика епідемія, допомога Збройних Сил України для того, щоб розміщувати, скажімо, у військових госпіталях або залучати медичних працівників Збройних Сил", — розповів Арахамія.


Нагадаємо, Кабінет міністрів на своєму засіданні в середу ухвалив рішення про введення терміном на три тижні карантину в навчальних закладах, а також затвердив ряд інших заходів з протидії поширенню коронавірусної інфекції Covid-19. Докладніше про те, як Україну та інші країни поступово затягує в глобальний карантин читайте в матеріалі на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



