Зустріч запланована на 26 березня.

У четвер, 26 березня, відбудеться позачерговий саміт "Великої двадцятки" через пандемію коронавірусу у світі, повідомляє портал Livemint.
У повідомленні зазначено, що цей захід відвідає прем'єр-міністр Індії Наренда Моді.
"Прем'єр-міністр Індії Нарендра Моді візьме участь у "надзвичайному онлайн-саміті лідерів G20" у четвер, щоб обговорити способи пом'якшити вплив коронавірусу на глобальну економіку та інші питання", - пише видання.
Перед проведенням самого саміту, глав держав-учасниць G20 проведуть онлайн-зустріч. Офіційна заява щодо проведення саміту, ймовірно, з'явиться пізніше.
Проведення саміту ініціювала Саудівська Аравія, яка минулого тижня звернулася до країн G20 щодо зустрічі для підготовки скоординованих заходів реагування на пандемію COVID-19. Очікується, що лідери G20 запропонують скоординувати політику для захисту людей і захисту світової економіки.



За даними Всесвітньої організації здоров'я, у світі прискорюється пандемія коронавірусної інфекції COVID-19. 100 тисяч нових випадків захворювання на коронавірус з'явилися лише за останні чотири дні. 
Найбільше смертей зафіксовано в центрі поширення коронавірусу в Європі – Італії. За весь час від коронавірусу в країні померли 5 467 осіб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



