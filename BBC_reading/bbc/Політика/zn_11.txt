Кабмін приділив особливу увагу соціальній підтримці громадян в умовах карантину.

Кабмін оприлюднив проект програми діяльності на 2020 рік з урахуванням карантину. У проекті програми уряду підтверджується курс України на європейську та євроатлантичну інтеграцію, а також реалізація принципів економічного, правового, соціального розвитку, передбачених Угодою про асоціацію України з ЄС.
В короткострокових пріоритетах вказана організація протиепідемічних заходів для боротьби з коронавірусом, зокрема, підготовка лікарень, відновлення системи протиепідемічного захисту, а також забезпечення безперервної роботи критично важливих об'єктів.
Також уряд планує переглянути бюджет-2020 для посилення соціального захисту та підтримки економіки; надати кредитну підтримку малому і середньому бізнесу; підтримати українського виробника; знизити фіскальне навантаження на бізнес в умовах карантину; працевлаштувати українців, які повернулися з-за кордону.
До соціальної підтримки Кабмін Шмигаля відніс:
індексація пенсій і надання допомоги пенсіонерам та іншим незахищеним верствам;
спрощення надання допомоги по безробіттю на час карантину;
підвищені виплати медикам;
організація дистанційного навчання, завершення навчального року, проведення ЗНО та вступної кампанії.
До довгострокових пріоритетів уряду Шмигаля відноситься стимулювання економіки в період постпандемії через розвиток малого і середнього бізнесу, підтримку вітчизняного виробника, ефективне управління державними підприємствами, забезпечення продовольчої та енергетичної безпеки, а також розвиток науки і інновацій.


Як повідомлялося, президент підписав "антикризовий законопроект", який передбачає соціальні гарантії для населення і бізнесу на час карантину. На наступному засіданні Рада також розгляне внесення правок до держбюджету-2020 і третій пакет пільг для громадян і бізнесу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



