Після Кабміну Юлія Соколовська працюватиме в Офісі президента.

Президент України Володимир Зеленський призначив Юлію Соколовську заступницею голови Офісу президента Андрія Єрмака. В уряді Олексія Гончарука Соколовська обіймала посаду міністра соціальної політики.
"Призначити Соколовську Юлію Сергіївну заступником керівника Офісу президента України", - йдеться в президентському указі №78/2020, підписаному в четвер, 12 березня.
Юлії Соколовській – 34 роки. З 2014 року вона працювала в Кабінеті міністрів, очолювала департаменти Міністерства економічного розвитку і торгівлі, Міністерство фінансів і Секретаріату Кабміну. З 29 серпня 2019 по 4 березня 2020 року була міністром соціальної політики. У другому уряді Зеленського Міністерство соцполітики очолила Марина Лазебна.


4 березня 
Верховна Рада відправила у відставку уряд Олексія Гончарука, проголосувала за призначення Дениса Шмигаля прем'єр-міністром і затвердила новий склад уряду.
Кандидатуру нового прем'єра підтримали 242 члена фракції "Слуги народу", 18 депутатів з групи "За майбутнє" і 17 з групи "Довіра", а також 14 позафракційних парламентаріїв. "Європейська Солідарність", "Батьківщина", "Голос" і "Опозиційна платформа – За життя" голосували проти, утрималися або не голосували взагалі.
Крім прем'єра, до складу Кабміну увійшли 15 міністрів. При цьому залишився несформованим практично весь економічний блок нового уряду. Вакантними залишаються посади віце-прем'єра з питань оборони, міністра освіти і міністра культури. Від роботи в Кабміні відмовилися Тимофій Милованов, Ганна Новосад, Володимир Бородянський і Олег Коростельов.
Про другий уряд Зеленського і нового прем'єра читайте в статті Юлії Самаєвої для ZN.UA "Як прошмигнути в прем'єри".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



