У Конституції України чітко закріплені положення щодо передачі повноважень.

Прем'єр-міністр України Денис Шмигаль доручив розробити законопроєкт, який дозволить здійснювати передачу повноважень, які стосують керівництва країною,  між різними органами влади. Таке розпорядження від дав під час засідання Кабміну 18 березня.
"Треба розробити законопроект, який дасть змогу від одного органу влади до іншого передавати повноваження керувати країною. Тому що ми, насправді, не знаємо, які наслідки будуть: чи ВР буде заблокована, чи Кабмін, чи президент … Невідомо хто буде унеможливлений працювати через хворобу, тому погоджуюсь з пропозицією міністра МВС (Арсена Авакова – ред.) розробити законопроєкт, який на час епідемії коронавірусу дасть змогу державним органам влади делегувати свою частину повноважень іншому органу влади для прийняття критично необхідних для життєдіяльності країни рішень", - заявив Шмигаль.

Таким чином після прийняття цього закону погоджувати, наприклад, впровадження надзвичайного стану, або приймати інші критичні рішення зможе президент, якщо ВР не матиме можливості провести засідання.
При цьому, в Конституції Україні чітко прописано алгоритм, за яким потрібно працювати за умови недієздатності того чи іншого органу влади. Так, відповідно до ст..112 КУ "у разі дострокового припинення повноважень Президента України відповідно до статей 108, 109, 110, 111 цієї Конституції виконання обов'язків Президента України на період до обрання і вступу на пост нового Президента України покладається на Голову Верховної Ради України".
Крім цього, в ст. 22 ЗУ "Про Кабінет міністрів України" йдеться про те, що Кабмін може в разі потреби передавати окремі свої повноваження центральним та місцевим органам виконавчої влади, якщо це не заборонено законом, з одночасною передачею їм фінансових і матеріальних ресурсів, необхідних для належного виконання таких повноважень. Після передачі повноважень повинен здійснюватися контроль за результатами їх здійснення.


Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



