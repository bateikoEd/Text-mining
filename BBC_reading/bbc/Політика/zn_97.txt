Вирішувати щось можна з тим, хто направді ухвалює рішення. І це не представники незаконних формувань.

У Тристоронній контактній групі в Мінську погодилися створити так звану консультативну раду, до якої представники ОРДЛО на рівних правах з Україною. При цьому необхідність регламентування роботи консультативного органу з дорадчими функціями неможливо, як і доцільність створення самої ради, пише у своїй статті для ZN.UA колишній очільник Міністерства закордонних справ Павло Клімкін.
"У нас вже є ТКГ і підгрупи. Якщо ідея у тому, щоб "завести" туди ВПО, так це наше право і для цього не треба створювати нові формалізовані інституції, які суперечать інтересам України. Щодо необхідності обговорення питань, які стосуються місцевих виборів, із представниками ОРДЛО відповідно до пункту 12 Комплексу заходів, — то свого часу модальності виборів уже обговорювалися в політичній підгрупі ТКГ. Хто і що заважає це продовжувати далі?", - звертає увагу Клімкін.
Тоді ж як обговорення виборів у Мінську не заладилося, за ініціативи Німеччини цю дискусію перенесли у нормандський формат. У цій ситуації Берлін керувався тим, що домовлятися треба з тими, хто насправді приймає рішення, тобто з Кремлем, а не з його маріонетками в особах представників "Л/ДНР". А за потреби виконати пункт 12, то це може і повинна зробити Москва, адже окупаційні адміністрації повністю нею контролюються.
"Пам'ятаєте, скільки знадобилося Суркову, щоб отримати підписи Плотницького і Захарченко під Комплексом заходів у Мінську? Правильно, 10 хвилин. З того часу нічого не змінилося", -  пише Клімкін.
Однак, за його словами, все може змінитися, якщо буде створено новий формат прямого діалогу з окупаційними адміністраціями.


Детальніше про основні загрози створення так званої консультативної ради з ОРДЛО читайте у статті Павла Клімкіна для  ZN.UA "Консультації" щодо капітуляції"
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



