Рішення підтримали 256 депутатів.

Парламент проголосував за призначення міністром фінансів колишнього заступника глави Адміністрації президента України, ексзаступника міністра фінансів України Сергія Марченка. Рішення підтримали 256 депутатів.
Сергій Марченко знаходиться на державній службі з 2002 року. Він обіймав різні посади у Міністерстві фінансів, Державній фіскальній службі, Комітеті з питань фінансів і банківської діяльності та Секретаріаті Кабміну. Також був експертом в Bendukidze Free Market Center, Київської школи економіки та інших профільних центрів. У 2018 році був призначений на посаду заступника глави Адміністрації президента України. З 2016 по 2018 рік був заступником міністра фінансів. Крім того, під час останніх парламентських виборів Марченко балотувався у Верховну Раду за списком партії "Українська Стратегія Гройсмана".


Нагадаємо, раніше Верховній Раді України не вистачило голосів для призначення нових міністрів фінансів і охорони здоров'я Сергія Марченка та Максима Степанова під час першого позачергового засідання парламенту.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



