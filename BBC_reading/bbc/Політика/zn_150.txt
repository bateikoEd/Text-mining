Володимир Зеленський провів телефонну розмову з президентом Польщі Анджеєм Дудою через коронавірус.

Президент України Володимир Зеленський провів телефонну розмову зі своїм польським колегою Анджеєм Дудою, передає Офіс президента в середу, 18 березня.
Основною темою розмови стала координація зусиль щодо запобігання негативних наслідків для громадян двох держав через поширення у світі пандемії коронавірусу.
Глава української держави поінформував про заходи, що вживаються Україною з метою збереження здоров'я людей.
Зеленський також подякував Дуді за надання польськими медичними установами безплатної допомоги громадянам України, у яких був підтверджений COVID-19.
У відповідь на звернення глави української держави Дуда запевнив, що польська сторона зробить все необхідне, щоб всі українські громадяни безперешкодно повернулися на батьківщину як транзитом із західноєвропейських країн через територію Польщі, так і з самої Польщі. Для цього буде використаний і залізничний, і повітряний транспорт.
Сторони домовилися надалі продовжити контакти на вищому рівні.


Раніше Посольство України в Польщі заявило, що Польська прикордонна служба обіцяє не застосовувати санкції до громадян України, які не змогли виїхати з країни до закінчення терміну легального перебування на території Польщі.
Нагадаємо, в 2019 році Польща видала найбільшу кількість дозволів на постійну роботу для іноземців — майже 445 тисяч. 74% таких дозволів отримали громадяни України.
Як повідомлялося, 20 березня Україна планує евакуювати з Польщі своїх громадян, відправивши за ними чотири потяги. За даними МЗС, за кордоном коронавірусна інфекція виявлена у 12 громадян України, ще 744 знаходяться в карантині. Проходять лікування: у Німеччині - 5 українців, в Італії і Польщі - по 2, в Молдові, ОАЕ та Домініканській Республіці - по 1. На карантині знаходяться 744 українців, зокрема, в Єгипті - 712 (у двох готелях), в Бразилії - 16, в Німеччині - 7, в Молдові, Домініканській Республіці і ОАЕ - по 3.
5 громадян України, інфікованих коронавірусом, одужали, 4 - в Японії і один - в Італії.
Детальніше про досвід Польщі в боротьбі з коронавірусною інфекцією читайте у статті Олександра Шевченка "Безлюдні вулиці, гроші ЄС і хворий міністр: як Польща бореться з коронавірусом" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



