Новий міністр пов'язаний з Олегом Бахматюком, який переховується від правоохоронців.

Верховна Рада призначила Ігоря Петрашка міністром розвитку економіки, торгівлі і сільського господарства України. 
Петрашко є заступником гендиректора українського агрохолдингу Ukrlandfarming Олега Бахматюка. При цьому, його призначили на зазначену посаду незважаючи на конфлікт інтересів. За призначення проголосували 243 народні депутати.
Зазначимо, що агрохолдинг Ukrlandfarming - один з найбільших в Україні за величиною земельного балансу, який складає понад 500 тисяч га. Сам Бахматюк, заступником якого є новий міністр, був власником збанкрутілих банків Фінансова ініціатива і VAB Банк.
У листопаді минулого року Бахматюка оголосили у всеукраїнський розшук. Національне антикорупційного бюро підозрює Бахматюка в причетності до заволодіння 1,2 млрд грн стабілізаційного кредиту, виданого VAB Банку Національним банком України в 2014 році. При цьому в НБУ заявляють, що Бахматюк винен державі 29,3 млрд грн.
Ігор Петрашко закінчив Львівський національний політехнічний університет. У нього є ступінь бакалавра бізнес-адміністрування. У 2001 році він отримав диплом MBA бізнес-школи при університеті Вандербільта (США).
Починаючи з 1996 року Петрашко працював у різних американських, російських та українських компаніях, які надавали послуги з консалтингу. Також Петрашко працював у сфері інвестиційних послуг. 
У 2015 році Петрашко претендував на посаду глави Державної фіскальної служби. Тоді він пройшов у фінал конкурсу на цю посаду.


Під час позачергового засідання 4 березня Верховна Рада відправила у відставку прем'єр-міністра Олексія Гончарука. Це спричинило відставку всього Кабміну. Новим прем'єром став Денис Шмигаль. Того ж дня  Рада ухвалила кадрові зміни в уряді.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



