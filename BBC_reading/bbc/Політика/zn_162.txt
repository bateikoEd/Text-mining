Норми закону не допоможуть малому і середньому бізнесу і завдадуть удар по місцевому самоврядуванню.

Ухвалений Верховною Радою закон про зниження податкового навантаження на малий і середній бізнес в умовах карантину полегшить життя, в першу чергу, великому бізнесу і нанесе серйозний удар по місцевому самоврядуванню, вважає голова громадської ради при Дніпровській міській раді Геннадій Корбан.
"З подачі Зеленського Рада проголосувала комплекс економічних заходів щодо зниження податкового навантаження на економіку та малий і середній бізнес. Я хочу бачити пики цих радників, які підсунули це президенту? Цей закон покладе всю країну", - написав Корбан на своїй сторінці у Facebook у вівторок, 17 березня.
Корбан нагадав, що депутати підтримали тимчасове звільнення юридичних і фізичних осіб від сплати земельних податків та земельної оренди, що поступають до місцевих бюджетів. А також звільнили самозайнятих від сплати Єдиного соціального внеску – відрахування до Пенсійного фонду.
"Покажіть мені людину, яка розповість, де тут зниження податкового навантаження на економіку і на малий і середній бізнес", - обурився бізнесмен.
Він нагадав, що основними платниками земельного податку та орендної плати за землю є промислові підприємства, енергетичні компанії, фабрики, "Укрзалізниця", "а не власники перукарень, магазинів і ресторанів". А податок на нерухомість платять власники об'єктів, житлова площа яких перевищує 85 квадратних метрів.
"Іншими словами, від податку на нерухомість звільнили тих, хто має по дві-три-п'ять і більше квартир. Приватні будинки та садиби", - пояснив Корбан.
Він також звернув увагу на те, що скасування ЄСВ для ряду категорій позначиться на надходженнях до Пенсійного фонду.
"Однією рукою Зеленський обіцяє додати по тисячі гривень пенсіонерам, а іншою рукою, очевидно, не усвідомлюючи цього, обвалює Пенсійний фонд країни, з якого йому потрібно буде платити пенсії. Пиляє сук, на якому сидить сам і вся його верховна влада", - констатував бізнесмен.
Особливе обурення о голови громадської ради при Дніпровській міськраді викликали дії влади, що б'ють по наповненню місцевих бюджетів.
"Позбавляючи міста земельних зборів і зборів на нерухомість влада не просто перетягує на себе Конституційні повноваження місцевого самоврядування, а формує величезну дірку в місцевих бюджетах. Ці надходження забезпечують своєчасну зарплату (захищені статті) вчителям, медикам, соціальним працівникам, комунальникам, працівникам транспорту та ЖКГ", - зазначив Корбан.
"На відміну від уряду нових осіб, що провалив центральний бюджет, міста зуміли зманеврувати в цій ситуації і втриматися. Сьогодні все тримається на містах. Саме ці надходження дають можливість містам сьогодні боротися з епідемією коронавіруса", - підкреслив він.
На думку Корбана, політичному руководтсву країни слід було б вдатися до наступних заходів:
- скасувати єдиний податок для підприємців першої та другої групи, а не "податок на нерухомість для багатих";
- знизити ПДВ для великих промислових підприємств замість скасування замельных податків;
- знизити акцизи на алкоголь, сигарети, світлі види нафтопродуктів, газ і деякі інші групи підакцизних товарів замість скасування ЄСВ.
"Якщо закон буде підписаний і набуде чинності, він призведе до катастрофічних наслідків.
Якщо завалиться економіка міст, ніякий МВФ і продаж землі вже не допоможуть", - попередив Корбан.
"Поясніть хтось це президенту", - підсумував він.



На екстреному заседаннии 17 березня Верховна Рада підтримала закон про підтримку платників податків в умовах карантину.
За ухвалення законопроекту №3220 "Про внесення змін до Податкового кодексу України та інших законів України щодо підтримки платників податків на період здійснення заходів, спрямованих на запобігання виникнення та поширення короновирусной хвороби (COVID-19)" за основу і в цілому проголосували 359 депутатів.
На період карантину для платників податків вводиться ряд податкових і неподаткових пільг.
- не застосовуються штрафні санкції за порушення податкового законодавства, вчинені  протягом  періоду з 1 березня  по 30  квітня  2020 року;
- встановлюється мораторій на проведення документальних та фактичних перевірок з 18  березня по 18  травня;
- подовжується до 1 липня термін подання річної декларації про майновий стан і доходи;
- не нараховується та не сплачується плата за землю (з 1 березня року по 30 квітня);
- об'єкти нежитлової нерухомості, які перебувають у власності фізичних або юридичних осіб, не оподатковуються податком на нерухоме майно, відмінне від земельної ділянки, упродовж 1 березня - 30 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



