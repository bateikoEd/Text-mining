Після того, як Туреччина закрила в'їзд у країну, на кордоні застрягли майже 200 українських водіїв.

Президент України Володимир Зеленський у ході телефонної розмови з президентом Туреччини Реджепом Ердоганом в середу, 1 квітня, підняв питання про ситуацію на турецько-болгарському кордоні. Після рішення Анкари закрити в'їзд до Туреччини, на кордоні опинилися заблокованими українські далекобійники.
"Ердоган запевнив, що відповідальні турецькі міністерства отримають доручення, і ситуацію найближчим часом буде вирішено", - повідомили в Офісі президента.


21 березня Туреччина закрила в'їзд до країни для громадян 68 держав, у тому числі України, під приводом боротьби з поширенням коронавіруса. Проте вдо списку потрапили далеко не всі країни, де зафіксовані випадки COVID-19: фури з російськими, білоруськими та молдовськими номерами продовжують перетинати кордон.
Станом на 1 квітня, на кордоні Туреччини та Болгарії опинилися заблокованими понад 60 українських автомобілів і майже 200 водіїв.
МЗС України направило ноту МЗС Туреччини. Міністр закордонних справ Дмитро Кулеба піднімав це питання в розмові з турецьким колегою, а міністр інфраструктури Владислав Криклій зустрічався з турецьким послом.
Детальніше про проблему читайте у статті Світлани Ісаченко "Нев'їзні" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



