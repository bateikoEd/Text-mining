Якщо в країні продовжать карантин, то голова Ради зможе продовжити новий режим роботи.

Верховна Рада проголосувала за проект постанови "Про деякі питання організації Верховної Ради України на період дії карантину в Україні". За документ проголосували 358 депутатів.
"Внести зміни до календарного плану проведення третьої сесії Верховної Ради України дев'ятого скликання… передбачивши в період з 10 години 17 березня до 3 квітня 2020 року роботу в комітетах, комісіях, депутатських фракціях (депутатських групах)", - йдеться у проєкті постанови.
Згідно з документом, голова парламенту зможе продовжити термін відповідних змін, якщо в Україні продовжать карантин. Якщо в період з 17 березня до 3 квітня виникне потреба ухвалення Радою невідкладних рішень, то голова парламенту скликає засідання за пропозицією погоджувальної ради.
Окрім того, на четверту сесію Верховної Ради перенесли такі парламентські слухання:
- "Стратегія деокупації та реінтеграції в Україну тимчасово окупованої території Автономної Республіки Крим та міста Севастополя" (мали відбутися 18 березня 2020 року);
- "Проблеми виконання Україною рішень Європейського суду з прав людини" (мали відбутися 25 березня 2020 року);
- "Захист інвестицій в житлову нерухомість та шляхи вирішення проблем постраждалих інвесторів" (мали відбутися8 квітня 2020 року);
- "Кібербезпека, критична інфраструктура, електронні комунікації в Україні: стан, проблеми, шляхи їх вирішення" (мали відбутися 15 квітня 2020 року);
- "Чорнобильська катастрофа. Стан соціальної захищеності постраждалих осіб та актуальні завдання подолання наслідків" (мали відбутися 18 травня 2020 року).
Відразу після цього парламентарії проголосував за зміну календарного плану третьої сесії Верховної Ради. За таке рішення прголосовали 359 народних дептатов.


В Україні офіційно зареєстрували сім випадків зараження коронавірусом. Один з випадків виявився летальним. Також у Чернівцях померла жінка з підозрою на корона вірус.
В країні з 12 березня почав діяти тритижневий карантин. Однак 16 березня Кабмін ухвалив рішення посилити обмеження. Зокрема, з 18 березня по 3 квітня заборонені регулярні і нерегулярні міжміські, приміські, внутрішньообласні та міжобласні перевезення пасажирів автотранспортом. Також заборонені перевезення більше 10 пасажирів одночасно у вагоні трамвая, тролейбусах і автомобільному транспорті, в автобусах, що виконують регулярні пасажирські перевезення на міських маршрутах. Заборонена робота метрополітенів у Києві, Харкові та Дніпрі.
З 18 березня 2020 заборонено перевезення пасажирів залізничним транспортом у всіх видах внутрішніх повідомлень (приміському, міському, регіональному і далекому). Ця заборона буде діяти до певного рішення.
З 17 березня в Україні заборонено проведення всіх масових (культурних, розважальних, спортивних, соціальних, релігійних, рекламних і інших заходів, в яких бере участь більше 10 осіб.
З 17 березня заклади громадського харчування (ресторани, кафе), торгово-розважальні центри, інші установи розважальної діяльності, фітнес-центри, заклади культури повинні тимчасово припинити свою роботу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



