При цьому у вівторок, 17 березня, відбудеться позачергове засідання для розгляду законопроекту по боротьбі з коронавірусом.

Через введений в Україні карантин Верховна Рада скасовує пленарні засідання до 3 квітня. При цьому парламент продовжить працювати в комітетах, повідомив Дмитро Разумков в ході засідання погоджувальної ради ВР.
"Щодо графіка роботи Верховної Ради: Рада не закривається, вона продовжує працювати, однак ми змінюємо черговість проведення пленарних та комітетських тижнів, і до 3 квітня 2020 року ми переходимо в режим роботи в комітетах. У мене була розмова з нашими колегами з різних депутатських фракцій і груп – все це пропозицію підтримали", – йдеться в повідомленні спікера.
Наголошується, що пленарні засідання були заплановані з 17 по 20 березня і з 31 березня по 3 квітня.


Нагадаємо, в Україні з 12 березня діє тритижневий карантин, в рамках якого в країні призупинено навчальний процес і заборонені масові заходи з великим скупченням людей.
Крім того,київська влада ухвалила рішення посилити обмежувальні заходи у зв'язку з поширенням коронавірусу Covid-19, заявив міський голова Віталій Кличко. Так, у столиці закриють усі торгові точки, крім аптек, продуктових магазинів і автозаправных станцій.
На сьогоднішній день в Україні офіційно підтвердили п'ять випадків зараження коронавірусом, з них чотири в Чернівецькій області, один – у Житомирській. Однак жінка з Житомирської області померла.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



