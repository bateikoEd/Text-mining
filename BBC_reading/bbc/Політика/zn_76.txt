Гандзюк побоюється, що призначення нового куратора розвалить результати розслідування справи його дочки.

Батько вбитої активістки Каті Гандзюк заявив про те, що новий генпрокурор Венедіктова розпочала свій шлях з брехні, призначивши нового куратора у справі про вбивство його дочки, але заперечує це. Про це Віктор Гандзюк повідомив на своїй сторінці в Facebook у п'ятницю, 27 березня.
Гандзюк переконаний, що призначення нового куратора у справі про вбивство його дочки відкине результати розслідування на довгі місяці.
"Чому я повинен мовчати, коли прокурор, який перший серйозно взявся за справу і повернув в Україну кримінального авторитета Москала і виписав йому підозру, подав у відставку? Чому я повинен мовчати, коли читаю брехню генпрокурора про те, що вона не забирала справи у прокурора, який весь цей час копав херсонський кримінал і нарешті робив щось нормальне в справі Каті? Чому я повинен мовчати, якщо очевидно, що у нового куратора просто немає часу розбиратися в сотні прізвищ кримильної ОЗГ, яка роками вбивала людей на Херсонщині?", - написав Гандзюк.
Віктор Гандзюк також обурений, що нового генпрокурора взагалі не цікавить доля десятків інших активістів, які пережили десятки інших нападів, а президент Зеленський мовчить.
"Чому ви терпите це знущання? Чому вам сьогодні стало байдуже, що ваш новий генпрокурор починає молотком ламати справу про вбивство моєї дочки? Чому мовчите, коли нового генпрокурора взагалі не цікавить доля десятків інших активістів, які пережили десятки інших нападів? А Сергію Стерненку взагалі прямо кажуть, що замість розслідування трьох нападів на нього, йому треба готуватися до в'язниці? Що відбувається? А мене теж потім у в'язницю посадите, тому що не мовчу? Просто сором. Неймовірний сором. Не пробачу ніколи ...", - підсумував Гандзюк.



Як повідомляло ZN.UA, генпрокурор Ірина Венедіктова перерозподілила обов'язки в Офісі генпрокурора, усунувши при цьому свого заступника Віктора Трепака від керівництва департаментом, який, зокрема, здійснює нагляд над Службою безпеки України.
Функціонально-кадрова карта, кинута Венедіктовою, вивела за дужки нагляду за розслідуванням справи Катерини Гандзюк заступника генпрокурора Віктора Трепака, інтерв'ю з яким нещодавно опублікувало ZN.UA
Віктор Трепак розповів виданню про те, чому прийняв рішення про відставку.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



