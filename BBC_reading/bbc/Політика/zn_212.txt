Костянтин Ващенко та Юрій Буца зберегли посади в оновленому Мінфіні.

Кабінет міністрів на засіданні 11 березня призначив двох заступників міністра фінансів.
Як повідомляє прес-служба Мінфіну, першим заступником міністра став Василь Шкураков, в сферу відповідальності якого буде віднесена бюджетна і боргова політики.
У свою чергу заступник міністра фінансів з питань європейської інтеграції Юрій Гелетій продовжить працювати за напрямом співробітництва з міжнародними фінансовими організаціями та реалізації політики Мінфіну щодо державних банків.
Раніше вони обидва працювали в Мінфіні під керівництвом Оксани Маркарової.
Згідно з даними на сайті Мінфіну, на посаді урядового уповноваженого з питань управління держборгом залишається Юрій Буца, а на посаді держсекретаря міністерства — Костянтин Ващенко.
У той же час Кабмін 11 березня звільнив заступників міністра фінансів Юрія Джигира і Геннадія Пліса. Відповідні розпорядження №252-р і №253-р оприлюднено на офіційному урядовому порталі.


Як повідомлялося, президент України Володимир Зеленський призначив Юлію Соколовську заступником голови Офісу президента Андрія Єрмака. В уряді Олексія Гончарука Соколовська займала посаду міністра соціальної політики.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



