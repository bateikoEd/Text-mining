Копирайт изображения
REUTERS
Image caption
Сенатор Річард Берр, який представляє Північну Кароліну, має доступ до найсекретнішої інформації як голова комітету з розвідки
Кілька політиків та відомих журналістів у США зажадали від сенатора-республіканця Річарда Берра добровільно піти у відставку.
Його звинуватили в інсайдерській торгівлі акціями та приховуванні важливої інформації про наслідки пандемії коронавірусу.
Як з'ясувало видання ProPublica, Берр, який очолює сенатський комітет з розвідки, з 13 лютого почав розпродавати акції, що належать йому і його дружині, які оцінюють в суму від 688 тисяч до 1,72 млн доларів. Цінні папери продали під час 33 окремих угод.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Членам Конгресу, як і будь-яким федеральним посадовим особам, заборонено займатися інсайдерською торгівлею.
Цю заборону встановив закон "Зупинити торгівлю на знаннях Конгресу" (STOCK), ухвалений 2012 році за адміністрації Обами. Берр тоді був одним з трьох сенаторів, які голосували проти цього закону.
Посада голови комітету з розвідки Сенату давала Річарду Берру (далекого родича третього президента США Аарона Берра) можливість отримувати цілком таємну інформацію, надану спецслужбами США.
Як стверджує агентство Reuters, в лютому цього року американські розвідслужби в щоденному режимі доповідали сенаторам про небезпеку і швидкість поширення вірусу.
В середині лютого американський фондовий ринок перебував неподалік історичних максимумів.
У березні, через тиждень після продажу всіх акцій Берра, він пережив катастрофічне падіння, яке ліквідувало весь приріст за три роки адміністрації Трампа.
У США з тюрем почали випускати в’язнів. Через коронавірус
Хроніки коронавірусу: ще 5 нових випадків, карантин в Україні можуть продовжити
Карантин в Україні: сервіси, які можуть стати вам у пригоді
У минулий вівторок громадська радіостанція NPR опублікувала на своєму інтернет-сайті аудіозапис зустрічі Берра з групою високопосадових прихильників Республіканської партії, що відбулася 27 лютого в штаті Північна Кароліна, яку представляє сенатор.
Сам він заявив, що NPR "свідомо і безвідповідально спотворила" сенс його виступу.
За день до цього президент Дональд Трамп заявив, що побоювання через нову епідемію перебільшені і захворюваність від коронавірусу вже найближчим часом піде на спад.
"Це все зникне, одного разу станеться диво, і все це зникне", - сказав він, пообіцявши перед тим, що кількість смертей від нового захворювання у США не перевищить нульової позначки.
У виступі перед своїми прихильниками вже на наступний день сенатор Берр малював не настільки оптимістичну картину.
"Є одна річ, яку я хочу сказати вам про сьогоднішню проблему, - повідомив він. - Цей [вірус] набагато агресивніший і набагато швидше передається, ніж будь-що, з чим ми стикалися в сучасній історії... Можливо, ситуація буде гіршою, ніж це було з пандемією [іспанського грипу - Ред.] в 1918 році".
За кілька днів до цього, 7 лютого, сенатор Берр разом з впливовим сенатором Ламаром Олександром опублікували на сайті телекомпанії Fox статтю, в якій стверджували, що США набагато краще за інші держави світу підготовані для боротьби з будь-якою епідемією.
Хочете отримувати найважливіші новини в месенджер? Підписуйтеся на наш Telegram або Viber!
