Фінансування місії ОБСЄ в Донбасі збільшено.

Європейський союз надасть додаткову фінансову допомогу для підтримки заходів з реагування на ситуацію в Донбасі у розмірі 3,2 млн євро. Про це повідомляє прес-служба представництва ЄС в Україні.
Наголошується, що додаткові кошти надійдуть Спеціальній моніторинговій місії ОБСЄ. Загальна сума, яку ЄС надав місії, складе 52 млн євро.
Євросоюз також збільшить підтримку цивільного захисту на сході України, надавши на ці цілі один млн євро. Це сприятиме впровадженню стратегії України щодо захисту цивільного населення, як тільки вона буде прийнята.
При цьому, ЄС профінансує реконструкцію сучасного центру надання адміністративних послуг у Станиці Луганській.
Ще один млн євро піде на підтримку стійкості перед небезпеками в регіоні Азовського моря. Мова йде про внесок у покращення надійності та доступності інформації про регіон, а також про його насущні, середньо - та довгострокові потреби.


Раніше президент Зеленський запустив Фонд міжнародної партнерської підтримки для відновлення та реінтеграції постраждалих від війни в Донбасі. В Офісі президента оцінили витрати на відновлення територій Донбасу у 372 млн євро.
Детальніше про необхідність відновлення інфраструктури Донбасу читайте в статті Валентини Самар "RE:think. Дуже хотілося б, але..." на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



