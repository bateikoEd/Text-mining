Службу безпеки України поступового перетворять у відомство зі спецпосадами.

Президент України Володимир Зеленський вніс у Верховну раду у вівторок, 10 березня,  законопроект №3196 "Про внесення змін до закону України "Про Службу безпеки України". Як повідомляється у документі законопроекту, його метою є "підвищення інституційної спроможності СБУ".
Законопроектом пропонуються зміни до Кримінального кодексу України, Кримінального процесуального кодексу України, законів України "Про оперативно-розшукову діяльність", "Про контррозвідувальну діяльність" та інших законодавчих актів.
У новому законопроекті пропонують "оптимізувати" організаційно-штатну побудову СБУ та поетапного припинити комплектування служби військовослужбовцями. Службу безпеки України планують перетворити у "відомство, що комплектується особами зі спеціальними званнями".
В законопроекті даються визначення важливим термінам, таким як "конспірація", "розвідувально-підривна діяльність", "загрози державній безпеці" та ін.
Документ проекту зазначає, що структуру СБУ складають Центральне управління, регіональні органи, заклади (підрозділи закладів) і установи Служби безпеки України. Також у законопроекті уточнили функції державного органу, серед яких здійснення контррозвідувальної діяльності, оперативно-розшукової діяльності, діяльність із забезпечення охорони державної таємниць,  управління ризиками державної безпеки та досудове розслідування кримінальних правопорушень.
Зеленський подав у парламент законопроект як невідкладний. Наразі документ перебуває на розгляді керівництва Верховної ради.
Як повідомляло ZN.UA, у жовтні глава СБУ Іван Баканов подав президенту і відправив на розгляд ключовим міжнародним партнерам драфт законопроекту про Службу безпеки, над створенням якого працювали юристи відомства. Законопроект отримав невтішну оцінку НАТО і ЄС.


Детальніше про пошуки компромісу реформи Служби безпеки України читайте в матеріалі Данила Пилипчука "СБУ-2020".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



