"Слузі народу" не вистачило власних голосів для прийняття рішення.

Верховна Рада призначила Ірину Венедіктову генеральним прокурором України. За таке рішення проголосували 269 депутатів.
Зазначимо, що "Слузі народу" не вистачило власних голосів. Зокрема фракції голосували наступним чином:
- "Слуга народу" - 224 голоси "за";
- ОПЗЖ - 3 голоси "за";
- "Європейська солідарність" - 0 голосів "за";
- "Батьківщина" - 0 голосів "за";
- "За майбутнє" - 16 голосів "за";
- "Голос" - 0 голосів "за";
- "Довіра" - 13 голосів "за";
- позафракційні - 13 голосів "за".
Ірина Венедіктова у Верховній Раді дев'ятого скликання обіймала посаду голови парламентскього комітету з правової політики. Під час позачергових парламентських виборів в 2019 році вона пройшла до парламенту в списках партії "Слуга народу".
В січні цього року її позбавили депутатського мандата, так як призначили в. о. голови Державного бюро розслідувань.
Ірина Венедіктова була кандидатом на посаду судді Касаційного цивільного суду в складі Верховного суду. Однак за результатами іспиту, вона отримала бал менший за мінімально допустимий, а саме - 118,5. Зокрема Венедіктова показала такі результати:
- анонімне письмове тестування - 73,5 балів;
- практичне завдання - 45 балів.
Зазначимо, що допустимі бали першого етапу кваліфікаційного оцінювання "Іспит" для:
- Касаційного адміністративного суду - 127 балів;
- Касаційного господарського суду - 130 балів;
- Касаційного кримінального суду - 119 балів;
- Касаційного цивільного суду - 125 балів.


Під час позачергового засідання 5 березня Верховна Рада відправила у відставку генпрокурора Руслана Рябошапку. На думку керівника фракції "Слуга народу" Давида Арахамії, Рябошапку могли звільнити за те, що він відмовився підписувати підозру експрезиденту Петру Порошенку. За даними ZN.UA, Зеленський насправді був незадоволений таким вчинком і остаточно вирішив ініціювати відставку Рябошапки.
Однак, за словами головного експерта StateWatch Олександра Леменова, Держбюро розслідувань підготувало проєкт підозри Порошенка з грубими процесуальними помилками і нескладним нагромадженням цитат із законів. Тому Рябошапка фактично захистив прокуратури та керівництво України від неминучої ганьби в судах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



