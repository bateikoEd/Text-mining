За таке призначення народні депутати віддали 269 голосів.

Президент Володимир Зеленський підписав указ про призначення Ірини Венедіктової генеральним прокурором. Документ опублікували на сайті Офісу президента.
"Призначити Венедіктову Iрину Валентинівну Генеральним прокурором", - йдеться в указі № 90/2020.
До призначення на відповідну посаду Ірина Венедіктова була виконуючою обов'язки голови Державного бюро розслідувань. Під час своє роботи у Верховній Раді вона обіймала посаду голови парламентського комітету з правової політики. 
Венедіктова також була кандидатом на посаду судді Касаційного цивільного суду в складі Верховного суду. Однак під час кваліфікаційного оцінювання вона отримала 118,5 балів зі 125 мінімальних.


17 березня Верховна Рада проголосувала за призначення Венедіктової на посаду генпрокурора. Таке рішення підтримали 269 депутатів. При цьому "Слузі народу" не вистачило власних голосів для призначення нової очільниці Офісу генпрокурора.
5 березня Верховна Рада відправила у відставку генпрокурора Руслана Рябошапку. На думку керівника фракції "Слуга народу" Давида Арахамії, Рябошапку могли звільнити за те, що він відмовився підписувати підозру експрезиденту Петру Порошенку. За даними ZN.UA, Зеленський насправді був незадоволений таким вчинком і остаточно вирішив ініціювати відставку Рябошапки.
Однак, за словами головного експерта StateWatch Олександра Леменова, Держбюро розслідувань підготувало проєкт підозри Порошенка з грубими процесуальними помилками і нескладним нагромадженням цитат із законів. Тому Рябошапка фактично захистив прокуратури та керівництво України від неминучої ганьби в судах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



