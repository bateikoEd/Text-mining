Натомість, призначено тимчасово виконуючого обов'язки. 

Президент України Володимир Зеленський звільнив Олексія Чернишова з посади голови Київської обласної державної адміністрації. Тимчасово виконуючим обов'язки призначений Василь Володін.
"Звільнити Чернишова Олексія Михайловича з посади голови Київської обласної державної адміністрації згідно з поданою ним заявою", - йдеться в тексті указу №75/2020, опублікованому на сайті президента в середу, 11 березня.


Як повідомлялося, 4 березня Верховна Рада підтримала призначення Олексія Чернишова міністром розвитку громад і територій України.
Олексій Чернишов народився 4 вересня 1977 в Харкові. Має дві вищі освіти - економічну та юридичну.
На початку 2000-х років Олексій Чернишов почав співпрацювати з концерном "АВЕК", засновником якого є дуже впливовий бізнесмен і політик з Харкова Олександр Фельдман. За кілька років він став спочатку віце-президентом, а потім і президентом концерну. З 2008 до 2013 років Олексій Чернишов був головою наглядової ради концерну "АВЕК", який займається комерційною нерухомістю та медіа-бізнесом.
З 2012 року новий губернатор Київської області займатися інвестиційним бізнесом.
Сім'я нового керівника Київської області має солідний список нерухомості, яка в більшості записана на самого Чернишова. У переліку квартира в столиці площею понад 200 квадратних метрів, яку він придбав у 2013 році за більш ніж п'ять мільйонів гривень. Також земельна ділянка площею понад 1400 квадратних метрів в селі Романків Обухівського району Київської області, яку придбав у 2016 році за 450 000 гривень, і будинок у цьому ж селі площею 330 квадратних метрів, також придбаний в 2016 році. На дружину нового губернатора записана квартира площею 45 м. Кв. у Нікополі Дніпропетровської області.
Також Олексій Чернишов має дуже багато активів. Наприклад, йому належить 50% загального капіталу фірми, яка "коштує" близько 1,7 мільйона гривень. В цілому він є кінцевим бенефіціарним власником восьми компаній, п'ять з яких зареєстровані за кордоном: дві на Кіпрі, дві на Британських Віргінських островах і одна в Австрії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



