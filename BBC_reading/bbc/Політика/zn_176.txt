Після звільнення Венедіктової ДБР очолить її заступник Олександр Соколов.

Президент Володимир Зеленський пропонує Верховній Раді погодити призначення Ірини Венедіктової генеральним прокурором України. Зараз вона обймає посаду в. о. директора Державного бюро розслідувань.
Проект постанови про призначення Венедіктової, датований 16 березня, вже зареєстрований на сайті Верховної Ради. Проте текст документа станом на вечір понеділка опубліковано ще не було.
Після звільнення Венедіктової з ДБР відомство очолить її заступник Олександр Соколов, повідомляє "Українська правда".
За даними джерел видання "Новое время" у фракції "Слуги народу", кандидатура нового генпрокурора обговорювалася на зустрічі фракції із Зеленським в Офісі президента.
Крім того, як повідомляє видання, за підсумками зустрічі з президентом його фракція підтримає призначення заступника генерального директора агрохолдингу Ukrlandfarming Ігоря Петрашка міністром економіки, і підтримає у другому читанні закон про обіг сільськогосподарських земель.






На екстреному засіданні 5 березня Верховна Рада відправила у відставку генпрокурора Руслана Рябошапку. Його звільнили голосами 179 депутатів від "Слуги народу", 36 членів проросійської фракції "Опозиційної платформи – За життя", а також представників груп "За майбутнє", "Довіра" та позафракційних парламентаріїв.
Голова фракції "Слуги народу" Давид Арахамія заявив, що "останньою краплею" стало непідписання Рябошапкою підозр Петрові Порошенку. Зеленський дорікнув генпрокуророві в тому, що той "не продемонстрував результату".
Головний експерт StateWatch Олександр Леменов констатує, що ДБР підготувало проект підозри Петроіі Порошенку з грубими процесуальними помилками і безсенсовним нагромадженням цитат із законів. Не підписавши підозри, Рябошапка фактично вберіг прокуратури та керівництво держави від неминучої ганьби в судах.
Детальніше про те, як у ДБР підготували "якісний" проект підозри Порошенку, читайте в статті Олександра Леменова для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



