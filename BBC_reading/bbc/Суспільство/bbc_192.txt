Копирайт изображения
ORATORIO CASNIGO
Смертельний коронавірус, що охопив майже весь світ, вбив щонайменше 50 священників в Італії, каже влада країни.
Серед них - 72-річний отець Джузеппе Берарделлі. Він помер у лікарні в Ловере поблизу Бергамо - одного з найбільш постраждалих від вірусу італійських міст.
У вівторок ЗМІ повідомили, що священник віддав свій дихальний апарат незнайомому молодшому пацієнту з коронавірусом. Але близькі друзі пана Берарделлі заперечили цей факт.
В Італії від коронавірусу померло більше людей, ніж в будь-якій іншій країні світу. За останніми даними, в країні зафіксовано 6820 смертельних випадків.
Без відспівування і в лікарняній робі. Італія ледь встигає ховати жертв коронавірусу
"Ховати знайомих гірше". Як живе Європа на карантині
У країні оголосили загальний карантин, щоб зупинити розповсюдження інфекцій з найбільш постраждалого північного регіону Ломбардія.
Коронавірус швидко шириться світом - його зафіксували вже у понад 160 країнах, де він спричинив понад 16 тис. смертей.
Коронавірус: що він робить з організмом
Як перевіритися на коронавірус?
Чи захищають медичні маски від вірусу?
Як коронавірус шириться планетою. Мапа
По всьому світу підтвердили понад 360 тис. випадків, а епіцентром епідемії стала Європа. Також зростає кількість інфікованих у США.
Ким був отець Берарделлі?
Джузеппе Берарделлі був головним священником міста Касніго. Він помер минулого тижня в лікарні Ловере, що поруч із містом Бергамо.
Мешканці Касніго аплодували з вікон і з балконів, коли труну з тілом священника везли на міський цвинтар. Церемонії прощання і похорону не було через заборону масових заходів.
Італійські ЗМІ, які цитувала ВВС, посилалися на медичні джерела, що сповіщали про те, що священник віддав свій апарат штучної вентиляції легенів молодому пацієнту.
Однак друзі покійного священника кажуть, що їм про це нічого не відомо.
Джузеппе Форесті, який працював з ним у єпархії Касніго, заявив, що отець Берарделлі відмовився від вентиляції легенів за станом здоров'я - він міг не витримати процедуру.
Католицьке інформаційне агентство цитує генерального секретаря своєї єпархії отця Джуліо Делавіта: "Ситуації з апаратом штучного дихання не було".
У вівторок папа Франциск провів молитву за померлих лікарів та священників і "подякував Богові за їхній героїчний приклад у служінні хворим".
Яка ситуація в Італії?
12 березня Італія закрила більшість підприємств та заборонила публічні зібрання по всій країні, щоб зупинити поширення вірусу.
Бари, ресторани та більшість магазинів закриті, так само, як і школи та університети.
Прем'єр-міністр Джузеппе Конте заявив, що карантин допоміг запобігти "краху системи".
Копирайт изображения
PIERO CRUCIATTI
Image caption
Іноді похоронна відправа займає кілька секунд, часто обходяться зовсім без неї
Він повідомляв про незначне уповільнення темпів зараження вже кілька днів поспіль. Але коли у країні гине понад 600 людей щодня, про приборкання епідемії говорити зарано.
На сьогодні в Італії є 69,176 підтверджених випадків інфікування Covid-19.
Проте кількість заражених може бути значно більшою. Анджело Борреллі, начальник цивільного захисту Італії, заявив газеті La Repubblica у вівторок, що насправді "з упевненістю" можна вважати, що реальні цифри більші у 10 разів.
"Протягом наступних кількох годин... ми побачимо, чи справді крива зростання вирівнюється", - сказав він.
Яка ситуація у світі?
Всесвітня організація охорони здоров'я (ВООЗ) попередила, що пандемія коронавірусної хвороби прискорюється, зараз підтверджено понад 300 тис. випадків.
"Боюся, що голод вб'є нас швидше за коронавірус"
"Ніхто не знає, що буде завтра". Що кажуть про карантин українці в Італії
Від першого повідомлення про Covid-19 до 100 тис. випадків минуло 67 днів, наступні 100 тис. зафіксували за 11 днів, і лише чотири дні знадобилось для підтвердження ще 100 тис. інфікованих.
Водночас генеральний директор ВООЗ Тедрос Аданом Гебреісус заявив, що "траєкторію все ще можна змінити".
Він закликав країни активно тестувати людей та відстежувати контакти інфікованих.
Хочете отримувати найважливіші новини в месенджер? Підписуйтеся на наш Telegram або Viber!
