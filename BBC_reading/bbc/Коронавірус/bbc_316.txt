Копирайт изображения
REUTERS
Кількість випадків зараження коронавірусом у світі перевищила мільйон. З них понад 223 тис. людей одужали, померли понад 55 тис.
У лідерах за кількістю хворих - США, де зафіксували понад 257 тис. випадків. За ними йдуть Італія та Іспанія, де виявили понад 115 тисяч заражень.
Смертність в Європі та США продовжує зростати. Кількість померлих в Америці та одразу в трьох європейських країнах перевищила втрати в Китаї.
У Італії померли через коронавірус майже 14 тисяч, у Іспанії понад 10 тисяч, а у Франції понад 5 тисяч.
У США померли майже 6 тисяч людей, зокрема і немовля, якому було лише шість тижнів.
Не можна буде виходити навіть вдвох: що ще забороняє Кабмін
Все про коронавірус. Стислі факти
Коронавірус в Україні. Інтерактивна мапа
Ухань "пробуджується" після ізоляції
Китайський Ухань, місто, з якого почалося поширення коронавірусу, починає повертатися до нормального життя після більш як двох місяців ізоляції.
В місті до роботи повертаються підприємства та громадський транспорт, а частина жителів міста знову поступово виходять на вулиці.
Деяким із них залишити дім дозволили вперше з 23 січня.
Очікується, що вже 8 квітня влада дозволить жителям виїжджати з міста.
За час спалаху коронавірус в Ухані підхопили понад 50 тисяч людей. Щонайменше 3 тисячі з них померли.
Копирайт изображения
REUTERS
Копирайт изображения
REUTERS
Борис Джонсон залишається на самоізоляції, в нього температура
Прем'єр-міністр Великої Британії Борис Джонсон, який вже тиждень провів у самоізоляції через виявлений в нього коронавірус, і надалі залишатиметься вдома - в нього досі зберігаються симптоми Covid-19, зокрема підвищена температура.
27 березня, коли стало відомо про хворобу прем'єра, повідомлялося, що в нього легкі симптоми хвороби - під час самоізоляції він працював зі своєї резиденції на Даунінг-стріт, 10, а всі наради проводив за допомогою відеозв'язку.
Копирайт изображения
REUTERS
Мільйони втрачають роботу
Коронавірус шкодить не лише здоров'ю людей, але і їхньому добробуту.
У США 2 квітня зафіксували 6,6 млн нових безробітних. У Іспанії за час карантину 900 тис. людей втратили робочі місця.
ООН прогнозує, що через пандемію втратять роботу понад 25 млн людей по всьому світу.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
У Мілані закрили крематорій
Через перевантаження в італійському Мілані, одному з епіцентрів поширення коронавірусу, до кінця місяця закрився головний крематорій.
Заклад не справляється з кількістю померлих, тож весь цей час він не прийматиме нові тіла.
Втім, робота в крематорії продовжиться, тут будуть кремувати тих, хто помер від Covid-19 раніше.
Погрози розстрілів на Філіппінах
На Філіппінах за порушення карантину можна буде поплатитись життям, попередив президент країни Родріго Дутерте.
Поліція та військові мають повноваження стріляти та навіть застрелити злісних порушників обмежень, якщо вважатимуть, що життя чи здоров'я силовиків в небезпеці, заявив президент.
Всього на Філіппінах зафіксували понад 2,6 тис. заражень коронавірусом. 107 людей померли.
Індійська поліція креативно бореться з вірусом
В Індії - 21-денний карантин, і деякі поліцейські закликають громадян залишатися вдома в отаких тематичних шоломах.
Копирайт изображения
AFP
Image caption
Коронакопи
Копирайт изображения
GETTY IMAGES
Копирайт изображения
GETTY IMAGES
Хочете отримувати найважливіші новини в месенджер? Підписуйтеся на наш Telegram або Viber!
