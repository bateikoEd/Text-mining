Копирайт изображения
GETTY IMAGES
Франція зафіксувала рекорд смертей від коронавірусу за одну добу - 499 померлих. Сьогодні ж про рекорд смертей за день повідомила Велика Британія та Іспанія.
У Франції за добу померли 499 людей, а загальна кількість смертей досягла 3523. Кількість захворювань у країні виросла до 52128.
Велика Британія також побила власний сумний рекорд зі смертей від коронавірусу за один день.
За минулу добу в країні зафіксували 393 померлих від хвороби.
Загалом у Британії померла вже 1 801 людина.
Коронавірус в Україні. Інтерактивна мапа
В Україні спалах тяжких респіраторних інфекцій. До чого тут коронавірус?
У головлікаря, який тиждень тому потис руку Путіну, виявили коронавірус
У Іспанії також заявили про найбільшу кількість смертей за день через коронавірус - 849. Кількість загиблих там зросла до 8189 людей.
Станом на ранок 31 березня у світі зареєстрували майже 786 тис. хворих на коронавірус, видужали 166 тис. людей, померли - 37,8 тис.
Копирайт изображения
NO 10 DOWNING STREET
Image caption
Уряд Великої Британії провів перше онлайн засідання
Лідери за кількістю померлих не змінились. Це Італія - 11,6 тис., Іспанія - 7,7 тис. та Китай - 3,2 тис.
Найбільше зареєстрованих випадків зараження у США - 164,5 тис. хворих.
Україна: тести з Південної Кореї та нові хворі
На ранок 31 березня в Україні кількість хворих зросла до 549 випадків.
Загалом від коронавірусу померли 15 людей. Одужали - восьмеро.
60% хворих - люди віком 30-39 років.
Як зробити тест на коронавірус? Питання і відповіді
Скільки Україні треба тестів на коронавірус
У понеділок з Південної Кореї доставили чергову партію високоточних ПЛР-тестів. Йдеться про 100 тис. тестів. Тиждень тому в країну вже завезли 50 тис. тестів з Китаю.
Польща посилює обмеження
Через спалах коронавірусу Польща посилює обмеження для громадян.
У Польщі закривають парки, пляжі, площі та інші публічні місця. У країні зафіксували 2132 хворих та 31 смерть.
Росія: "сухим законом" та побоями по коронавірусу
Окремі регіони Росії запроваджують, як і в Москві, карантинні заходи. Втім, є і ті, де пропонують незвичайні ініціативи.
Копирайт изображения
GETTY IMAGES
У Башкирії місцева влада погрожує мешканцям "сухим законом". Місцевий керівник Радій Хабіров вважає, що повна заборона на продаж алкоголю змусить людей під час неробочого тижня не збиратись разом і не порушувати правил ізоляції.
В Пермському краї з цією метою вже ввели обмеження на продаж алкоголю. З 30 березня тут заборонили продавати такі напої у проміжку між 20:00 та 11:00.
У Чечні заходи найбільш жорсткі. Людей, які вийшли на вулицю без причини, просто забирають в поліцію і тримають в переповнених камерах.
Крім того, в мережі з'явилися відео, на яких місцеві силовики б'ють людей на вулицях палицями.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Amazon під ударом
Працівники Amazon та інших компаній, що займаються доставкою, погрожують страйками через неналежні заходи захисту від коронавірусу.
В компанії запевняють, що роблять все можливе, щоб підтримувати чистоту приміщень та допомагати працівникам дотримуватись соціальної дистанції.
Зокрема, тут стали більше прибирати та запроваджують поетапні зміни та перерви для робітників.
American Airlines вимагає від США мільярди через коронавірус
Найбільша авіакомпанія світу за кількістю пасажирських перевезень American Airlines заявила, що вимагатиме 12 млрд доларів фінансової підтримки від американського уряду через збитки від коронавірусу.
На думку компанії, така допомога дозволить перевізнику пройти через кризу "навіть за найгіршого сценарію".
Раніше американський конгрес погодив виділення 2,2 трлн доларів на подолання кризи через коронавірус. З цих грошей 50 млрд - відвели для авіакомпаній.
Зокрема, щоб допомогти їм уникнути скорочень працівників до 30 вересня.
Втім, в American Airlines заявили, що мають намір до цього часу відновити свою роботу у повному обсязі.
Хочете отримувати найважливіші новини в месенджер? Підписуйтеся на наш Telegram або Viber!
