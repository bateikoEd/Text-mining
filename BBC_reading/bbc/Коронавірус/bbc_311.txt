Копирайт изображения
GETTY IMAGES
Кількість випадків зараження коронавірусом у світі перевищила 1,1 мільйона. З них понад 226 тис. людей одужали, померли майже 59 тис.
У лідерах за кількістю хворих — США, де зафіксували понад 278 тис. випадків. За ними йдуть Італія та Іспанія, де виявили понад 119 тисяч заражень.
Коронавірус в Україні: 1096 випадків, 28 людей померли
На вулицю - в масках і не більше двох: що ще забороняє Кабмін
Коронавірус: як правильно ізолюватися
У цих же країнах найбільше летальних випадків. У Італії кількість загиблих наближається до 15 тисяч, у Іспанії перевалила за 11 тисяч., в США — близько 7 тисяч смертей, у Франції - 6,5 тисяч.
Трамп відмовився від маски
У США громадянам рекомендували носити маски або закривати обличчя тканиною. Зокрема, цій темі значну увагу присвятив президент США Дональд Трамп під час брифінгу в п'ятницю.
Втім, сам американський президент заявив, що він маску носити не збирається.
"Це добровільно. Хтось буде це робити, хтось ні. Я не думаю, що сам буду носити", - сказав президент США.
Жалоба в Китаї
Копирайт изображения
GETTY IMAGES
У суботу Китай вшанував пам'ять понад 3,3 тис. загиблих від коронавірусу, в тому числі 14 медиків, які загинули, виконуючи свої обов'язки.
О 10 ранку за місцевим часом по всій країні оголосили три хвилини мовчання.
Після цього почали сигналити автомобілі, потяги та кораблі, у містах зазвучали сирени повітряної тривоги.
В Ухані, звідки і розпочалася світова пандемія, о 10 ранку на всіх світлофорах увімкнули червоне світло, весь транспорт зупинився.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Pink перехворіла на Covid-19
Американська співачка Pink зізналась в своєму Instagram, що вона та її трирічний син Джеймсон перехворіли на коронавірус.
За її словами, госпіталізація не знадобилася. Родина була в ізоляції та лікувалася вдома.
"Лише кілька днів тому ми пройшли повторну перевірку, і тепер, на щастя, тести негативні", - повідомила вона.
Співачка наголосила, що тестування повинне бути більш доступним для всіх верств населення.
"Ця хвороба є серйозною та реальною. Люди повинні знати, що хвороба вражає молодих і старих, здорових і нездорових, багатих і бідних", - заявила вона, пообіцявши виділити 500 тис. доларів на допомогу у боротьбі з коронавірусом.
Хочете отримувати найважливіші новини в месенджер? Підписуйтеся на наш Telegram або Viber!
