Копирайт изображения
UNIAN
Служба таксі Uber буде безкоштовно доставляти до лікарень медичних працівників, які не можуть дістатися на роботу через карантин.
Міністерство охорони здоров'я повідомило, що домовленість включає 10 тис. поїздок в Києві, Одесі, Львові, Дніпрі, Харкові, Запоріжжі та Вінниці.
Також мер Києва Віталій Кличко заявив, що міська влада домовляється про співпрацю з сервісом таксі "Болт".
З 17 березня у Києві оголосили карантин, припинили роботу метро й всіх розважальних закладів, кафе, ресторанів та ТРЦ.
Один з працівників Uber у розмові з BBC News Україна розповів, що із запровадженням карантину в Києві суттєво впав попит на послуги таксі й замовлень стало суттєво менше.
За словами працівника Uber, люди перестали їздити в торгові центри та на відпочинок у бари, ресторани й нічні клуби, які зачинені. Замовлення на послуги таксі надходять у кілька годин ранкових та вечірніх годин пік.
Медики і хворі не можуть доїхати в лікарню: три історії під час карантину
Перший українець видужав від коронавірусу
Карантин в Україні: сервіси, які можуть стати вам у пригоді
Моніторинг цін на послуги таксі в онлайн замовленнях свідчить, що із запровадженням карантину ціни на послуги зросли, але не суттєво.
Раніше міська влада заявляла про велику проблему для медиків з діставанням на роботу через зупинку роботи метро у Києві.
Окреме питання - логістика для медиків, які живуть поза Києвом і не можуть дістатись до роботи через припинення транспортного сполучення столиці з регіонами.
Пан Кличко сьогодні нагадав, що зараз у Києві зареєстровано три випадки коронавірусу.
Серед них - 50-річний киянин, який нещодавно відвідував Швейцарію. Приватна клініка, яка робила йому аналіз на вірус, не повідомила про це державу. Діагноз натомість підтвердила німецька лабораторія.
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
