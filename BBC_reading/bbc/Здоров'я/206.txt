Копирайт изображения
GETTY IMAGES
Здається, що минула вже ціла вічність, але світ дізнався про коронавірус не так вже й давно.
І попри неймовірні зусилля вчених з усього світу, відповіді на деякі запитання для нас досі лишаються невідомими. Ось кілька з них.
1). Скільки людей насправді інфіковані
Це одне з найочевидніших і найважливіших запитань.
У світі виявлено вже сотні тисяч хворих, але йдеться лише про офіційно підтверджені випадки, і насправді ця цифра є більшою.
Але зрозуміти, якою саме є реальна кількість інфікованих, дуже непросто - хоча б тому, що чимало людей хоч і є носіями інфекції, але навіть про це не здогадуються, бо не мають жодних симптомів хвороби.
Коронавірус: що він робить з організмом
Коронавірус в Україні: підтвердили 418 випадків
2). Яким є реальний рівень смертності
Це запитання є логічним продовженням попереднього. Оскільки ми не розуміємо, як сильно поширився коронавірус, то не можемо підрахувати й реальний рівень смертності.
3). Повний спектр симптомів
Ключові симптоми коронавірусу - підвищена температура й сухий кашель.
Водночас була інформація, що в деяких пацієнтів він також може проявлятися у вигляді болю в горлі, головному болі та діареї.
Відкритим питанням лишається, чи можуть нежить або чхання бути симптомами коронавірусної інфекції.
4). Роль дітей у поширенні інфекції
Копирайт изображения
GETTY IMAGES
Без сумніву, діти також можуть підхопити коронавірус, проте в більшості проявляються лише легкі симптоми хвороби.
Окрім того серед дітей, в яких виявили коронавірус, набагато нижчий рівень смертності, ніж серед представників інших вікових груп.
У випадку з іншими хворобами діти, як правило, є суперпоширювачами - зокрема, тому що контактують з великою кількістю людей (приміром, на дитячому майданчику). Але у випадку з коронавірусом досі не зрозуміло, яку роль діти відіграють в поширенні хвороби.
5). Від кого люди підхопили коронавірус
Ми знаємо, що спалах грипу стався в китайському Ухані наприкінці 2019 року. Вважається, що вірус передався від кажанів до невідомої тварини, від якої, зрештою й заразилася людина.
Але досі не зрозуміло, про яку саме тварину йдеться. Це означає, що представники цього виду досі можуть становити небезпеку.
6). Чи буде менше захворювань влітку
Застуда і грип частіше зустрічаються в холодні пори року, але у випадку з коронавірусом все ще не зрозуміло, як ситуація зміниться з приходом літа.
Наукові радники британського уряду вже заявили, що поширення коронавірусу може не мати сезонного ефекту. А якщо він і є, то менший, ніж у випадку з грипом і застудою.
Копирайт изображения
GETTY IMAGES
7). Чому в деяких людей набагато серйозніші симптоми
Для переважної більшості Covid-19 - це легка інфекція. Але у 20% пацієнтів виникають серйозні ускладнення. Але чому? Ми не знаємо.
Виглядає так, що частково це пов'язано зі станом імунної системи, частково - з генетичним фактором. Але точну відповідь на це запитання вченим лише доведеться віднайти.
8). Чи можна захворіти двічі
На цю тему є багато спекуляцій. Досвід спостережень за іншими вірусами говорить нам, що в організмі людини, яка перехворіла, мають виробитися антитіла, які захищатимуть її від повторного зараження.
Чи працює це у випадку з коронавірусом - ми не знаємо, адже вірус почав поширюватися лише в грудні - пройшло замало часу, щоб робити якісь впевнені висновки.
Попри повідомлення про кілька випадків повторного зараження - є багато питань до достовірності цих даних.
9). Чи мутуватиме вірус
Віруси постійно мутують, але в більшості випадків їхній генетичний код змінюється несуттєво.
Побоювання полягає в тому, що якщо вірус сильно мутує, то імунна система більше не розпізнає його, а вакцина не працюватиме.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Хочете отримувати найважливіші новини в месенджер? Підписуйтеся на наш Telegram або Viber!
