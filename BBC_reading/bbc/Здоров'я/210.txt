Копирайт изображения
UNIAN
Кількість випадків захворювання на коронавірус у світі перевищила 500 тисяч. Понад 23 тис. із них померли, 120 тис. - одужали.
Найвищою смертність лишається в Італії - понад 8 тисяч смертей, Іспанії - 4 тисячі та Китаї - 3 тисячі.
В Україні станом на 26 березня зафіксували 156 випадків зараження коронавірусом. П'ять людей померли, одна людина одужала.
Українка з підозрою на коронавірус втекла з лікарні
39-річна жителька Прикарпаття, яка нещодавно повернулася з Бельгії, з невідомих причин залишила лікувальний заклад у Києві, де їй встановили підозру на коронавірус.
До України вона прилетіла 23 березня, в аеропорту "Бориспіль" в неї виявили підвищену температуру і провели експрес-тест на коронавірус - він дав позитивний результат.
Після цього жінку шпиталізували в Олександрівську лікарню в Києві, де їй зробили повторний експрес-тест - цього разу результат був негативний.
Згодом жінку перевели в столичну лікарню №4, де їй зробили ще два тести. Один із них виявився позитивним, другий - негативним.
Коронавірус в Україні. Інтерактивна мапа
"Ховати знайомих гірше". Як живе Європа на карантині
Вже 24 березня пацієнтка з невідомих причин самовільно залишила лікарню - на контакт з лікарями вона не виходила, на дзвінки не відповідала.
Наступного дня, після того, як до пошуків долучилися правоохоронці, жінку знайшли на Івано-Франківщині, де вона мешкає.
Начальник ГУНП в Івано-Франківській області Володимир Голубош розповів, що поліція зупинила автівку, в якій жінка перебувала з чоловіком, дочкою та зятем.
"Одразу було викликано карету швидкої допомоги, доправлено до обласної інфекційної лікарні, взято відповідні аналізи. Взято зобов'язання про дотримання самоізоляції. Також зібрані матеріали для притягнення жінки до адміністративної відповідальності. Ознак кримінального правопорушення не встановлено", - розповів пан Голубош.
Голова Івано-Франківської ОДА Віталій Федорів розповів, що попри позитивний тест на коронавірус, жінка почувається добре і не має симптомів хвороби.
На Буковині троє людей одужали, ще п'ятеро захворіли
Упродовж 26 березня у Чернівецькій області одужали троє людей, яким раніше діагностували коронавірус, повідомляють в місцевій ОДА.
Водночас в регіоні зафіксували і 5 нових випадків хвороби.
Йдеться про трьох дорослих віком до 40 років та двох дітей - двох та 11-ти років.
Четверо з п'яти нових інфікованих, кажуть в ОДА, повернулися з-за кордону, один контактував з хворими в Україні.
Таким чином, загальна кількість хворих у Чернівецькій області станом на 26 березня складає 47 людей.
США спрямує 2 трлн доларів на підтримку економіки через коронавірус
Копирайт изображения
GETTY IMAGES
У США ухвалили законопроєкт про спрямування 2 трлн доларів на допомогу бізнесу, лікарням та громадянам.
Ухвалений Сенатом США законопроєкт стане найбільшим планом економічного стимулювання в історії Америки, якщо його підпише президент Трамп.
Ось, на що американські конгресмени вирішили виділити гроші:
Дорослі американці із зарплатою до 75 000 доларів на рік отримають чеки на 1 200 доларів. Для тих, хто отримує понад 75 000 доларів, виплати будуть меншими
Розпочнеться програма кредитування на 500 мільярдів доларів для підприємств, міст та штатів
Приблизно 100 мільярдів доларів отримають лікарні
367 мільярдів доларів спрямують на фонд утримання працівників малого бізнесу
Ще 17 мільярдів доларів виділяють на допомогу компаніям, які вважаються ключовими для національної безпеки
Авіакомпанії стануть найбільшими отримувачами допомоги. Пасажирські авіалінії мають право на 25 млрд доларів в кредитах та ще 25 млрд доларів в грантах.
Авіакомпанії-вантажоперевізники отримають право на ще 8 млрд доларів у кредитах та грантаха
Нью-Йорк вдається до більших обмежень
Копирайт изображения
GETTY IMAGES
Image caption
У Нью-Йорку планують тимчасово заборонити баскетбол та інши спортивні ігри у парках
Захворювання на коронавірус зафіксували в усіх 50 штатах США, найбільша кількість смертей спостерігається у шести з них:
Нью-Йорк - 368
Вашингтон - 133
Каліфорнія - 67
Луїзіана - 65
Нью-Джерсі - 62
Джорджія 47
Попри уповільнення темпів шпиталізації, губернатор штату Нью-Йорк Ендрю Куомо попередив, що "багато треба зробити", й оголосив про нові кроки, спрямовані на стримування вірусу.
Коронавірус: коли закінчиться епідемія
Коронавірус в Україні: п'ята смерть, 145 людей захворіли
Без відспівування і в лікарняній робі. Італія ледь встигає ховати жертв коронавірусу
Нью-Йорк зробить деякі вулиці пішохідними, щоб забезпечити більше місця для дотримання соціальної дистанції між людьми.
Місто також планує заборонити баскетбол та інші контактні види спорту в громадських парках.
"Наша близькість робить нас вразливими", - попередив пан Куомо.
Британія купує апарати штучного дихання
Британський уряд замовив у компанії Dyson 10 000 апаратів штучного дихання, хоча вони прийдуть не одразу.
Фірма заявляє, що сподівається виробляти апарати у Вілтширі, але для переходу від прототипу до фактичного виробництва може знадобитися кілька тижнів.
Наразі у лікарнях Британії є понад 8 000 апаратів штучного дихання. Підраховано, що буде потрібно щонайменше 30 000, аби врятувати людей з тяжкими симптомами.
Копирайт изображения
FAMILY PHOTO
Image caption
21-річна Хлої Міддлтон стала однією з наймолодших жертв коронавірусу у Британії
Наразі в Британії вже 9 500 людей захворіли на коронавірус, померли 463 людини.
Серед померлих - 21-річна Хлої Міддлтон з Бекінгемшира в Англії.
97-річна жінка перемогла коронавірус
97-річна жінка стала найстаршою людиною в Південній Кореї, яка одужала від вірусу, повідомляє Yonhap News.
Інших деталей про неї поки що немає. Але вона не єдина літня людина, яка перемогла вірус.
Раніше китайські державні ЗМІ повідомили, що 100-річний чоловік у Китаї також видужав від вірусу.
У випуску новин Сіньхуа згадувалося, що він є найстарішим пацієнтом, який одужав на сьогодні.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
