Копирайт изображения
GETTY IMAGES
У вівторок, 24 березня, в огляді преси читайте про таке.
Чи буде бебі-бум через вірус
Теплий вологий клімат пригнічує вірус
Американка розповідає, що через коронавірус втратила слух, нюх і смак
Чому так багато людей померло від коронавірусу в Італії
Розлучення через COVID-19
Пандемія коронавірусу навряд чи приведе до бебі-буму, однак може збільшити кількість розлучень, пише журналістка Петула Дворжак у колонці для Washington Post.
Адже карантин та дистанційна робота дають змогу партнерам побачити один одного у незвичному режимі.
Авторка зізнається, що запровадила разом з чоловіком певні правила життя на час карантину.
Чи можна займатися сексом під час коронавірусу?
Як перевіритися на коронавірус?
"Коли я розмовляю телефоном з жертвами насильства, йому не дозволено в мене питати, де лежить сир, гірчиця чи будь-що інше, - пише журналістка. - Я нагадую йому надягати сорочку для відеоконференцій, а він тримає вдома собак, коли я зачиняюся в машині на час телефонних інтерв'ю".
"Якщо ми зможемо пережити ці правила, ми переживемо все", - вважає авторка.
Топовий британський адвокат з розлучень Фіона Шеклтон, яка вела розлучні процеси Пола Маккартні, Мадонни та інших знаменитостей, також очікує на бум у своєму бізнесі. Про це вона сказала на засіданні британського парламенту.
"Пік зазвичай припадає на літні канікули та Різдво, коли люди багато часу проводять разом, - сказала вона. - Уявіть, що буде, коли сім'ї зачинені вдома дуже довгий час".
Однак все може бути і не так погано, якщо вірити спортивному кореспонденту Марку Зінно зі штату Меріленд. За його словами, віддалена робота дозволяє вам побачити, наскільки важлива робота вашого партнера і як старанно він чи вона працює.
"Ви про це ніколи не дізнаєтесь, доки не сядете з ними поруч і не побачите їх у процесі", - наголошує Зінно.
Клімат проти коронавірусу
Копирайт изображения
GETTY IMAGES
Потепління і висока вологість суттєво знижують поширення COVID-19, пише Daily Mail, посилаючись на дослідження китайських учених.
Дослідники проаналізували темпи зараження коронавірусом за тривалий час у 100 китайських містах, де понад 40 людей заразилися у період із 21 по 23 січня.
Вони побачили, що коли температура повітря підвищилася з мінус 20 до плюс 20 градусів за Цельсієм, середня кількість людей, яким передала вірус заражена людина, зменшилася з 2,5 до 1,5.
Так само, чим більша була вологість, тим менші темпи зараження.
Як порожніють вулиці через коронавірус. Фото
Коронавірус. Відповідаємо на поширені запитання
Учені внесли поправку на густоту населеності під час складання графіку.
Раніше вважалося, що носій вірусу заражає ним від 2 до 2,5 людей.
Китайські вчені також показали, що вірус повільніше поширюється у вологому, тропічному кліматі на кшталт малайзійського або таїландського, а швидше - у сухішому та холоднішому, як в Ірані, Японії та Кореї.
Ученим достеменно невідомо, чому віруси краще передаються і виживають на холоді. Однак ми знаємо, що взимку людський імунітет пригнічується, а холодне та сухе повітря висушує слизову оболонку носа, що є першим рівнем захисту від мікроорганізмів.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Втратила слух через коронавірус?
Копирайт изображения
GETTY IMAGES
Двадцятирічна американська студентка Джулія Бускаглія не хотіла робити тест на COVID-19 після повернення з Італії у березні, адже в неї не було всіх типових для цієї хвороби симптомів.
Джулія з Нью-Йорку відвідала Флоренцію в січні, пише Daily Mail.
А 29 лютого прокинулася з головним болем, температурою та болем у горлі, пише вона в своєму Twitter. Коли відвідала лікаря наступного дня, почала втрачати слух у лівому вусі, але лікар сказав, що в неї застуда.
Знаменитості, які підхопили коронавірус
Депутат Шахов захворів на коронавірус
Уже 3 березня, каже Джулія, вона втратила слух, нюх та смак, однак в неї не було характерного для коронавірусу сухого кашлю. Нежиті також не було. Дівчина лікувалася протизапальним засобом Tylenol.
Після повернення до Сполучених Штатів 5 березня вона самоізолювалася, хоча ніхто не питав у неї на митному контролі, яку країну вона відвідувала.
Лише 14 березня за наполяганням батьків Джулія зробила тест на COVID-19, який дав позитивний результат. Довелося кілька разів проситися зробити тест, адже їй спочатку відмовляли.
На момент отримання результатів у дівчини досі не було кашлю.
Джулія каже, що повністю вилікувалася, однак застерігає, що "нам повідомляють не про всі симптоми", а також, що "не треба мати всі симптоми, щоб мати вірус".
Особливості Італії
Копирайт изображения
GETTY IMAGES
Велика кількість фатальних випадків коронавірусної хвороби в Італії пояснюється демографією і способом рахування випадків, пише Telegraph.
Ця країна вже обігнала Китай за кількістю смертей від коронавірусу.
Італія - друга за старістю населення країна в світі. Середній вік пацієнтів там - 67 років, а в Китаї - 46, каже науковий радник італійського міністра охорони здоров'я, професор Вальтер Річіарді.
Дослідження показали, що 87% смертей в Італії припадало на людей, старших за 70.
Інша причина полягає в тому, що всі італійські пацієнти, які мали коронавірус і померли, вважаються такими, що померли від коронавірусу, навіть якщо в них були інші хвороби.
Коронавірус: в Італії померла рекордна кількість людей
"Ніхто не знає, що буде завтра". Що кажуть про карантин українці в Італії
"Наше дослідження Національного Інституту Здоров'я показало, що лише 12% сертифікатів про смерть свідчать, що смерть спричинена коронавірусом, а 88% пацієнтів померли від хвороби, яку мали до того, а часто таких було дві чи три", - каже Річіарді.
Це не означає, що коронавірус не мав впливу на смерть цих пацієнтів, але демонструє, що велика смертність в Італії пояснюється тим, що в більшості пацієнтів були інші проблеми зі здоров'ям, пише видання.
Експерти також виділяють інші фактори, зокрема, популярність куріння та забруднення повітря в Італії.
Через останній фактор особливо потерпає регіон Ломбардія, де спостерігають найбільший спалах коронавірусу в країні.
За словами професора Лондонської школи гігієни і тропічної медицини Мартіна Маккі, рано порівнювати країни Європи за рівнем захворюваності, адже невідомо, скільки є випадків із помірними симптомами.
Огляд підготувала Маргарита Малюкова, Служба Моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
