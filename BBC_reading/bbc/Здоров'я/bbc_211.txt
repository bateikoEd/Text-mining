Копирайт изображения
GETTY IMAGES
Image caption
Матч "Аталанта"- "Валенсія" 19 лютого відвідали 44 тисячі фанів
Поширенню коронавірусу у Європі міг сприяти матч Ліги Чемпіонів між італійським клубом "Аталанта" з міста Бергамо та іспанським клубом "Валенсія". Такої думки дотримується мер італійського міста Бергамо та італійський професор-імунолог, повідомляє Sun.
Матч проходив 19 лютого на стадіоні Сан Сіро (також відомому як стадіон Джузеппе Меацца) в Мілані, оскільки домашня арена господарів матчу в місті Бергамо була занадто малою, аби вмістити всіх охочих.
Міланський стадіон відвідали 44 тисячі футбольних фанів з Італії та Іспанії.
"Матч був біологічною бомбою. Ніхто не знав, що вірус вже циркулює серед нас. Багато хто спостерігав за грою в групах, і було багато контактів (між фанатами. -Ред.) тієї ночі", - наголосив мер Бергамо Джорджо Горі в коментарі виданню Marca.
Італійський професор-імунолог з університету Сапіенца в Римі Франческо ле Фоке зазначив у коментарі Sun, що в поширення коронавірусу могли бути кілька каталізаторів, зокрема, футбольний матч.
"Гра "Аталанта"-"Валенсія" цілком могла бути одним з них. Це була вершина колективної ейфорії в унікальному футбольному сезоні для цього клубу (Аталанта виграла з рахунком 4:1. - Ред.)", - вважає науковець.
"Зібрання тисяч людей, які перебувають в сантиметрах один від одного, які виявляють ейфорію обіймами, криками, все це могло б сприяти відповідній реакції на вірус", - пояснює Франческо ле Фоке.
На думку італійського вченого, футбольні фани, які вже на той момент могли відчувати підвищення температури, навряд чи б пропустили через це такий важливий матч.
Без відспівування і в лікарняній робі. Італія ледь встигає ховати жертв коронавірусу
"Ховати знайомих гірше". Як живе Європа на карантині
"Боюся, що голод вб'є нас швидше за коронавірус"
Що сталося далі
10 березня команди зіграли матч-відповідь у Валенсії, а вже 15 березня іспанський клуб повідомив про п'ятьох хворих на коронавірус футболістів у своєму складі і відправив всіх гравців на самоізоляцію.
Копирайт изображения
GETTY IMAGES
Image caption
Вантажівки італійської армії вивозять труни померлих від коронавірусу в крематорії в інших регіонах Італії
Пізніше стало відомо про захворювання в 35% гравців та співробітників клубу.
"Аталанта" також пішла на самоізоляцію 15 березня. В голкіпера команди виявили коронавірус.
Наразі Італія та Іспанія є лідерами із захворюваності на коронавірус у Європі.
Копирайт изображения
GETTY IMAGES
Image caption
В Бергамо померли кілька сотень людей
Станом на 26 березня в Італії зафіксовано понад 74 тисячі випадків захворювання і 7500 померлих від коронавірусу.
Бергамо є одним з найбільш уражених коронавірусом міст в країні - станом на 24 березня тут було понад 3800 хворих та 580 померлих.
В Іспанії захворіли 49 500 людей, з них 3647 померли.
Хочете отримувати найважливіші новини в месенджер? Підписуйтеся на наш Telegram або Viber!
