Копирайт изображения
UNIAN
В Україні активно обговорюють можливість введення надзвичайного стану. Що це таке і які додаткові обмеження він може запровадити?
З минулого тижня інформпростором ширилися чутки, що у вівторок, 24 березня, парламент може зібратися на позачергове засідання для затвердження надзвичайного стану, а прем'єр-міністр Денис Шмигаль навіть заявляв про підготовку законопроєкту, який міг би дозволити президенту вводити режим НС одноосібно - без участі Верховної Ради.
І хоча напередодні сам прем'єр запевнив, що потреби вводити надзвичайний стан в Україні наразі немає, частина оглядачів не виключає, що найближчим часом це питання знову може опинитися в порядку денному.
РЕКЛАМА
Пояснюємо, що таке режим надзвичайного стану, що він може змінити і які додаткові обмеження можуть бути.
Карантин у великому місті: як кияни їдуть на роботу за перепустками
Коронавірусна економіка у графіках
Що в законі?
Хоча режим НС поки офіційно не вводили, частина обмежень, які діють в Україні з минулого тижня, мають із надзвичайним станом багато спільного - йдеться, передусім, про обмеження перетину кордону і руху транспорту.
Проте в разі офіційного запровадження режиму НС можуть з'явитися й додаткові обмеження - приміром, особливий режим в'їзду і виїзду з певних територій.
Такі можливі заходи передбачає чинна редакція закону про надзвичайний стан:
встановлення особливого режиму в'їзду і виїзду, а також обмеження свободи пересування по території, де вводиться надзвичайний стан
обмеження руху транспортних засобів та їх огляд
заборона проведення масових заходів
заборона страйків
примусове відчуження або вилучення майна у юридичних та фізичних осіб
Копирайт изображения
UNIAN
Окрім того, в окремих ситуаціях, до яких можна віднести й поширення коронавірусу, влада може вдатися до додаткових заходів. Серед яких:
тимчасова чи безповоротна евакуація людей з місць, небезпечних для проживання
встановлення "квартирної повинності" для розміщення евакуйованих
запровадження особливого порядку розподілення продуктів харчування і предметів першої необхідності
зміна режиму роботи підприємств, переорієнтація їх на виробництво необхідної продукції
Як запроваджують надзвичайний стан?
За чинним законом, надзвичайний стан запроваджується указом президента, який протягом двох днів має затвердити Верховна Рада.
При цьому в указі про надзвичайний стан президент має чітко:
обґрунтувати його необхідність
визначити території, на яких він вводиться
надати перелік і межі надзвичайних заходів, вичерпний перелік конституційних прав і свобод людини й громадянина, які тимчасово обмежуються
Закон також диктує і часові обмеження для надзвичайного стану: його можна вводити щонайбільше на місяць, і потім подовжувати ще на 30 днів - але так само за згоди Верховної Ради.
Копирайт изображения
UNIAN
Надзвичайний стан і надзвичайна ситуація - в чому різниця?
На тлі поширення епідемії коронавірусу в кількох українських областях вже запровадили режим надзвичайної ситуації, який не варто плутати із режимом надзвичайного стану.
Режим надзвичайної ситуації запроваджується в країні або на окремих територіях в разі "порушення нормальних умов життя населення" - це може бути, приміром, епідемія, стихійні лиха, катастрофи тощо.
В разі оголошення надзвичайної ситуації влада має змогу організовувати санітарно-епідеміологічні заходи, проводити евакуацію, посилювати охорону громадського порядку, призупиняти роботу підприємств тощо.
Ключова відмінність від надзвичайного стану - режим надзвичайної ситуації жодним чином не обмежує конституційні права і свободи людей.
Натомість надзвичайний стан - це особливий правовий режим, за якого ці права можуть тимчасово обмежуватися - як-от свобода пересування, свобода зібрань тощо.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
