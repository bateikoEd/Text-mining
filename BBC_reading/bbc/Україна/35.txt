Копирайт изображения
UNIAN
Пацієнт з Чернівців видужав від коронавірусу.Про це повідомив у зверненні президент Володимир Зеленський.
"Найперше - ми маємо дуже радісну новину. Пацієнту з Чернівців було зроблено повторний лабораторний аналіз на коронавірус. І він вдруге показав негативний результат. А отже - можемо констатувати офіційно: в Україні є перша людина, яка одужала від коронавірусу", - заявив Зеленський.
Коронавірус: в Україні вже три смерті
Коронавірус: що він робить з організмом
Карантин в Україні: сервіси, які можуть стати вам у пригоді
Він також додав, що Україна отримала першу партію експрес-тестів, виготовлену в Україні.
"Ми зробимо все, щоб забезпечити засобами індивідуального захисту, експрес-тестами, дезінфекторами кожного громадянина України. Кожного з вас", - заявив президент.
За його словами, за останні п'ять днів в Україну повернулися понад 50 тис. українців.
Заплановано також 42 авіарейси, які доставлять ще 8 тис. українців.
Зеленський закликав громадян дотримуватися карантину та подбати про своїх родичів старшого віку.
Хто цей пацієнт?
Видужав чоловік, який став першим, в кого в Україні діагностували коронавірус.
Це 39-річний чернівчанин, який разом з дружиною повернувся з подорожі в Італії 26 лютого. 29 лютого він відчув симптоми хвороби, 3 березня в нього підтвердили коронавірус і госпіталізувати.
Місцеві медики запевнили, що весь цей час у пацієнта не було пневмонії і температура не піднімалася вище 38 градусів.
"Перший наш пацієнт - це був такий легкий варіант", - сказав після виписки Сергій Цинтар, головний лікар Чернівецької обласної клінічної лікарні.
Втім, ситуацію чоловік сприймав дуже болісно, адже у його відсутність його дружину почали цькувати сусіди.
При чому в дружини коронавірусу не виявили. Її довелося госпіталізувати на вимогу сусідів.
"Перші 3-4 дні він важко це переживав, навіть депресія в нього була, все через ситуацію з його дружиною", - додає пан Цинтар.
Коронавірус в Україні
Чернівці стали епіцентром коронавірусу в Україні. Саме там 3 березня виявили перший в країні випадок зараження.
Станом на 20 березня в країні офіційно зафіксували 26 випадків зараження. В Чернівецькій області найбільше - 15 випадків. Померла 33-річна жінка.
Також, за даними МОЗ, коронавірус підтвердили у Житомирській області - 2 випадки (1 летальний), у Київській - 2 випадки, у Донецькій - 1 випадок, у Дніпропетровській - 2 випадки, в Івано-Франківській - 1 випадок (летальний) та в Києві - 3 випадки.
Хочете отримувати найважливіші новини в месенджер? Підписуйтеся на наш Telegram або Viber!
