Копирайт изображения
ОФІС ПРЕЗИДЕНТА
В Україну з Китаю доставили тести для виявлення коронавірусу з китайського Гуанчжоу.
Літак Збройних сил прибув до Борисполя вночі, повідомляє Офіс президента.
Йдеться про два види тестів - ПЛР (полімеразної ланцюгової реакції) та тести для експрес-діагностики.
Експрес-тестів в партії прибуло 250 тисяч, а кількість ПЛР-тестів не уточнили.
Як зробити тест на коронавірус? Питання і відповіді
Коронавірус в Україні: хворих вже 73, Київ випереджає Чернівецьку область
Також з Китаю доставили маски різного ступеня захисту, дезінфектори, апарати штучної вентиляції легень та інші засоби, необхідні для боротьби з поширенням COVID-19.
В ОП запевняють, що ПЛР-тести в понеділок передадуть до лабораторій у кожен регіон України.
Копирайт изображения
ОФІС ПРЕЗИДЕНТА
Швидкі тести передадуть окремим лікарням, повідомляє МОЗ.
Копирайт изображения
ОФІС ПРЕЗИДЕНТА
В ОП підкреслили, що це лише перша партія медичного вантажу з Китаю. На цей тиждень запланували ще декілька рейсів.
Міністр внутрішніх справ Арсен Аваков в Facebook додав, що Нацгвардія вранці в понеділок почне доставляти тести в регіони авіацією і спецавтомобілями.
Чи достатньо цього?
Напередоні президент Володимир Зеленський заявляв, що Україна розраховує отримати з Китаю 10 млн тестів.
Станом на п`ятницю в Україні протестували 730 людей. В Південній Кореї - 290 тисяч, у Великій Британії понад 40 тисяч, в Білорусі - 16 тисяч.
Хочете отримувати найважливіші новини в месенджер? Підписуйтеся на наш Telegram або Viber!
