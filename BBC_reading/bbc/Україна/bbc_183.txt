Копирайт изображения
UNIAN
Володимир Зеленський заявив про повне закриття українських кордонів для пасажирських перевезень. Не пропускатимуть навіть українських громадян.
"Сьогодні ми діємо настільки жорстко, наскільки цього вимагають сьогодення та виклики майбутнього. Саме тому до кінця п'ятниці, 27 березня, буде закрито державний кордон та припинено усі пасажирські перевезення", - сказав Зеленський.
Чинні обмежувальні заходи, які зараз діють в Україні, забороняють лише регулярні пасажирські перевезення, але повертатися до України все одно можуть зокрема громадяни, яких держава повертає з країн їхнього перебування в екстреному порядку.
Коронавірус в Україні: п'ята смерть, 156 людей захворіли
"Не маємо часу чекати"
"Два тижні тому я просив українців терміново повернутися - більшість зробили це самостійно, близько 80 тисяч інших ми повернули додому літаками та потягами. Але сьогодні ми більше не маємо часу чекати. Ми опинилися перед вибором між безпекою громадян, які ще за кордоном, і безпекою 40 мільйонів громадян, які перебувають всередині країни", - пояснив президент.
За його словами, про тих, хто найближчим часом не зможе повернутися, подбають дипломатичні представництва України та українські громади за кордоном.
"Про жодного українця, який не зможе повернутися в найближчі дні, ніхто не забуде. Поступово усіх повертатимуть додому, але з урахуванням епідеміологічної ситуації в місці вашого перебування і рівня забезпечення медичної системи для вашої обов'язкової ізоляції", - сказав Зеленський.
В Україні, за останніми даними МОЗ, зафіксовано 156 випадків зараження коронавірусом, 5 людей померли.
Коронавірус в Україні. Інтерактивна мапа
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
