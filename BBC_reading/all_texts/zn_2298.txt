"Дії міського голови та міськвиконкому, а не їхні висловлювання, мають одержати належну юридичну оцінку".

Анатолій Бондаренко, мер міста Черкаси, розмістив на своїй сторінці в Facebook скріншот повідомлення, в якому перший заступник Офісу президента Сергій Трофімов нібито погрожує йому.
"Наступного разу будуть не привіти, а дії. Я вас востаннє попереджаю і раджу заспокоїти свої таланти", — написав Трофімов меру Черкас.

В Офісі президента, в свою чергу, заперечили факт того, що перший заступник спілкувався з Бондаренком через СМС, і сказали, що, швидше за все, міський голова Черкас став жертвою невдалого пранку.
"Дії міського голови та міськвиконкому, а не їхні висловлювання, мають одержати належну юридичну оцінку, яка повинна враховувати те, що, згідно з Конституцією, Україна є унітарною державою, а органи влади та місцеве самоврядування повинні діяти виключно відповідно до визначених законом повноважень", - написала пресслужба ОП на своєму Telegram-каналі.



Нагадаємо, правоохоронці розпочали кримінальне провадження через рішення виконкому Черкаської міськради послабити карантин 1 травня.
Відомості вже внесли до ЄРДР за статтею 325 ККУ - порушення санітарних правил і норм щодо запобігання інфекційних хвороб і масових отруєнь.
Як відомо, у Черкасах карантинні заходи вирішили послабити з 1 травня. Мерія міста прийняла рішення послабити карантинні заходи для представників малого бізнесу.
З 1 травня в Черкасах дозволено відновити роботу:
- Магазинів з продажу непродовольчих товарів, будівельних матеріалів, електроінструменти, електрообладнання, інших електротоварів, сантехніки, канцелярських товарів, квітів, книжкової продукції та меблів;
- Майстерень з ремонту взуття, одягу, ремонту та встановлення вікон, дверей, воріт, огорож за індивідуальним замовленням, та перукарським салонам краси, салонам для надання послуг з догляду за домашніми тваринами, салонам ритуальних послуг, проектним організаціям;
- Ринкіам, ярмаркам з продажу сільськогосподарської продукції та квітів;
- Літнім майданчикам закладів ресторанного господарства.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



