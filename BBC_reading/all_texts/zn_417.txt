На думку бізнесу, влада повинна враховувати досвід інших країн.

Бізнес-спільнота, а саме 84 бізнес-асоціації, пропонує перейти з 3 квітня від заборони діяльності широкого сегменту бізнесу до заборони виключно окремих секторів, які передбачають великі скупчення людей. Про це йдеться у заяві Української ради бізнесу (УРБ).
Для бізнесу, який все ж таки буде змушений продовжити обмеження своєї діяльності пропонують  запровадити податкові послаблення на час обмежувальних заходів до періоду нормалізації їхньої діяльності.
Бізнес пропонує вивчити досвід країн, яким успішно вдається стримувати розповсюдження вірусу не зачиняючись від світу й не припиняючи ділової активності, таких як Південна Корея,  Швеція, Данія, Нідерланди, Тайвань тощо. У заяві йдеться про те, що ці  країни пішли не шляхом повної ізоляції всієї країни від вірусу та зупинки ділового життя, а ізолюють ризикові групи та вже уражених. Владі добре вдається відстежувати контакти хворих і моніторити режим самоізоляції. 
Бізнес-спільнота пропонує частково поновити ділову активність з 3 квітня, у жодному випадку не запроваджуючи додаткових заходів і поступово скасовуючи наявні заборони, та втілити дієві, конкретні кроки для зупинки розповсюдження вірусу:
-       забезпечити широке тестування населення та ізоляцію інфікованих. У цьому питанні бізнес готовий надати необхідну допомогу в інфраструктурі та закупівлі тестів;
-       забезпечити посилений контроль за інфікованими на самоізоляції за допомогою електронних засобів;
-       забезпечити ізоляцію та захист осіб похилого віку з групи ризику;
-       запровадити точкові обмеження громадського транспорту для ризикових категорій – зокрема, і шляхом скасування пільг для ризикових груп, замість тотальних заборон;
-       оснащення медзакладів та захист лікарів, у цьому питанні представники бізнесу також готові надати допомогу;
-       перейти від заборони діяльності широкого сегменту бізнесу до заборони виключно окремих секторів, які передбачають великі скупчення людей.
Для бізнесу, який все ж таки буде змушений продовжити обмеження своєї діяльності пропонують  запровадити податкові послаблення на час обмежувальних заходів до періоду нормалізації їхньої діяльності.
Головний санітарний лікар України Віктор Ляшко, заявив про те, що уряд готується до продовження карантину після 3 квітня, повідомив заступник міністра охорони здоров'я. Відповідне рішення буде прийнято, якщо темпи поширення COVID-19 в Європі не підуть на спад.
Генеральний директор універсальної клініки "Оберіг" Віктор Рибчук розповів, що нинішній карантин в Україні занадто м'який для того, щоб протидіяти поширенню коронавірусу. За його словами, в країні прийнятий цілий ряд болючих, але правильних рішень. Проте їх недостатньо. Соціальну самоізоляцію багато з громадян сприйняли як канікули, відпустку, а керівники юридичних осіб — як рекомендацію.
Міністр внутрішніх справ України Арсеній Аваков заявив про те, що в Україні потрібно запровадити жорсткий карантин, при якому залишаться працювати тільки критично необхідні підприємства - продуктові магазини, аптеки, та заправки.
Заступник міністра внутрішніх справ Антон Геращенко розповів, що МВС України посилить контроль за дотриманням карантину. У поліції не виключають, що скористаються інформацією операторів мобільного зв'язку, щоб контролювати місцезнаходження людей.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



