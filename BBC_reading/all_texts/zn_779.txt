Кліматичні норми у столиці на сьогодні відповідають південним регіонам країни.

Синоптики Центральної геофізичної обсерваторії імені Срезневського в Києві визначають нові кліматичні норми за період 1991-2020 роки  за температурою повітря і опадам. У результаті спостереження протягом перших трьох місяців з'ясувалося, що погода в Києві стала набагато південнішою. Про це повідомили в прес-службі Центральної геофізичної обсерваторії ім. Срезневського.
"Порівнявши отримані кліматичні норми в 1991-2020 роках (січень-березень) по Києву та кліматичні норми у 1961-1990 роках (січень-березень) з Миколаєва та Херсону, вразив той факт, що за новими нормами столиця "перемістилася приблизно на 400 км на південь", – сказано в повідомленні.
По завершенню трьох місяців цього року в Києві отримані значні позитивні відхилення від попереднього кліматичного періоду. За температурою повітря січень у Києві потеплішав на 2,4 градусів Цельсія, а лютий і березень відповідно на 1,9 градусів Цельсія і 1,8 градусів Цельсія.


Раніше повідомлялося про те, що температура повітря в Києві цієї зими вперше за 140 років так і не опустилася нижче 10°С морозу. Опадів цієї зими випало рівно 100 мм – 70 % сезонної норми.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



