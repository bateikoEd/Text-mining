Для отримання допомоги необхідно звернутись до Центру зайнятості.

Уряд на період карантину впроваджує підтримку роботодавців та працівників сфери малого та середнього підприємництва, які скоротили чи припинили діяльність та готовий надавати роботодавцям допомогу по частковому безробіттю для їхніх працівників.
Для її отримання необхідно звернутись до Центру зайнятості за місцем реєстрації та подати наступні документи:
1) заяву у довільній формі;
2) копію наказу із зазначенням дати початку зупинення (скорочення) виробництва та переліком карантинних  заходів
3) відомості про працівників, у яких виникло право на допомогу по частковому безробіттю;
4) довідку про відсутність заборгованості з виплати заробітної плати та сплати єдиного внеску на загальнообов'язкове державне соціальне страхування.
Допомога встановлюється за кожну годину, на яку працівникові було скорочено передбачену законодавством тривалість робочого часу, із розрахунку двох третин тарифної ставки (окладу), встановленої працівникові відповідного розряду. Але її кінцевий розмір не може перевищувати мінімальної заробітної плати, тобто 4723 грн на місяць.
У Мінекономрозвитку наголошують, що право на допомогу по частковому безробіттю мають застраховані особи, з якими роботодавцем оформлено трудові відносини.
                                

Повідомлялося, що з початку року мінімальна заробітна плата в Україні зросла на 13,2% до $ 157. Як результат, у світовому рейтингу зростання мінімальних зарплат Україна зайняла 15-е місце з 54-х країн. Більш швидке зростання спостерігається тільки в Нігерії.
З 1 січня 2020 року прожитковий мінімум становить 2102 грн, а мінімальна зарплата зросла до 4723 гривень на місяць.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



