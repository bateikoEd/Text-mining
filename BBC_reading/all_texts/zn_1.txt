В ОБСЄ закликали негайно провести розмінування Донбасу.

Голова спеціальної моніторингової місії ОБСЄ в Україні (СММ) Яшар Халіт Чевік та координатор проектів ОБСЄ в Україні Генрік Вілладсен закликали провести розмінування на сході України. Про це повідомляє прес-служба ОБСЄ.
"В минулому році міни, боєприпаси та інші вибухонебезпечні предмети призвели до більшої кількості смертей, ніж обстріли зі стрілецької зброї та важкого озброєння", - заявив Чевік.
За його словами, в 2019 році 10 з 48 цивільних жертв мін і боєприпасів - це діти.
"Починаючи з 2017 року СММ зафіксувала близько 300 жертв серед цивільного населення від спрацювання мін і боєприпасів. У цьому році таких жертв вже 12 осіб", - повідомив він.
У свою чергу Вілладсен запропонував створити орган з питань протимінної діяльності, який буде здійснювати координацію зусиль всіх учасників процесу, як державних, так і неурядових.
"Ми готові і надалі підтримувати Україну не тільки шляхом надання обладнання та проведення тренінгів, а також у формі консультацій з питань розробки політики, зокрема щодо удосконалення відповідних законодавчих актів", - запевнив він.


Зазначимо, 4 квітня у світі відзначають Міжнародний день освіти щодо мінної небезпеки та протимінної діяльності. Детальніше про ситуацію з розмінуванням в Донбасі читайте в статті Андрія Дзюбенка та Мільєнко Вахтаріча "Гуманітарне розмінування: зробити землю безпечною" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



