В такому режимі комітети Верховної Ради будуть працювати до кінця карантину.

Президент України Володимир Зеленський підписав у вівторок, 31 березня, законопроєкт №3277 про внесення змін до закону "Про комітети Верховної ради України" про проведення засідань комітетів в режимі відеоконференції. Про це свідчать дані на сайті Верховної Ради.
Відповідно до законопроєкту, організація роботи комітетів ВР здійснюється на основі положень цього Закону з такими особливостями буде проходити через єдину автоматизовану систему роботи з документами у Верховній Раді України.
Засідання будуть проходити в режимі відеоконференції з можливою одночасною трансляцією на офіційному сайті Верховної Ради України, якщо більшість складу погодиться.
Голосування на засіданні комітету в такому режимі, проводиться шляхом підняття рук і висловлення своєї позиції "за", "проти" або "утримався", а підрахунок голосів буде проводити секретар відповідного комітету.
Акти комітетів і протоколи, проведених у режимі відеоконференції їх засідань, підписуються кваліфікованими електронними підписами з подальшим оформленням у паперовому вигляді протягом 10 робочих днів з дня закінчення терміну дії цього закону.


Володимир Зеленський також у вівторок, 31 березня, підписав закон "Про внесення змін у деякі законодавчі акти України щодо забезпечення лікування коронавірусної хвороби (COVID-19)". Закон дозволяє використовувати для лікування хворих коронавірусом незареєстровані лікарські засоби, рекомендовані для лікування COVID-19 в інших країнах (США, ЄС, Великобританії, Швейцарії, Японії, Австралії, Канаді, Китаї та Ізраїлі).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



