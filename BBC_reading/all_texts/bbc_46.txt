Копирайт изображения
GETTY IMAGES
Прем'єр-міністр Канади Джастін Трюдо вирішив самоізолюватися через побоювання щодо коронавірусу, йдеться в офіційному пресрелізі.
У його дружини, Софі Грегуар-Трюдо, ввечері у середу з'явилися легкі симптоми хвороби. Перед цим вона повернулася з поїздки до Лондона.
Наразі її перевіряють лікарі й до появи результатів тестів на коронавірус вона разом із чоловіком залишатиметься вдома.
Том Хенкс з дружиною підхопили коронавірус під час зйомок
Скільки в Україні хворих на коронавірус?
Україна закриває більшість пунктів пропуску на кордонах
У самого Джастіна Трюдо жодних симптомів хвороби немає, проти його найближчі зустрічі, заплановані раніше, відклали на невизначений термін.
Фактично пан Трюдо виконуватиме обов'язки прем'єр-міністра з дому.
Станом на 12 березня в Канаді зафіксовано 130 підтверджених випадків захворювання на коронавірус, один з яких - смертельний.
У середу країна виділила 1 мільярд доларів на боротьбу з поширенням захворювання.
Хочете отримувати найважливіші новини в месенджер? Підписуйтеся на наш Telegram або Viber!
