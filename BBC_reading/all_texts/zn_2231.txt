Стан здоров'я обох військовослужбовців задовільний.

За останню добу російські збройна формування 15 разів порушували режим припинення вогню. Як наслідок, двоє українських військовослужбовців отримали поранення. Про це повідомляє пресслужба ООС.
Відомо, що противник обстріляв наші позиції із заборонених Мінськими домовленостями артилерійських систем калібру 122 мм, мінометів калібру 120 мм та 82 мм, а також з протитанкового ракетного комплексу, гранатометів різних систем, озброєння бойових машин піхоти, великокаліберних кулеметів та стрілецької зброї.

За поточну добу збройні формування РФ 9 разів порушили режим припинення вогню, тоді й було поранено двох українських військових.
"Їм було надано першу медичну допомогу та оперативно евакуйовано до лікувальних закладів. Стан здоров'я обох військовослужбовців задовільний.", - повідомляє пресслужба.


Нагадаємо, президент Володимир Зеленський 11 квітня відвідав зону операції Об'єднаних сил у Донбасі та заявив про те, що завдяки розведенню сил та засобів на Сході Україні зменшилася кількість обстрілів. Однак, ні в квітні, ні в березні 2020 року на Сході не спостерігалося зменшення ворожих обстрілів. Згідно зі щоденними звітами штабу ООС, за перші десять днів квітня, контрольовані Росією незаконні збройні формування 131 раз обстріляли позиції українських військових. За той самий період минулого року, бойовики обстріляли позиції ОС 112 разів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



