Очікується, що авіасполучення буде відновлено з 24 травня.

Czech Airlines в травні має намір перезапустити польоти з Праги до Києва і Одеси серед перших напрямків, повідомляється на офіційному сайті авіаперевізника.
Рейси Прага-Київ повинні початися з 24 травня, коли закінчиться дія карантину, встановленого урядом України. Польоти між столицями внесені в розклад з частотою сім разів на тиждень.
Рейси Прага-Одеса Czech Airlines планує перезапустити з 25 травня з частотою три рази на тиждень.
Маршрутна мережа чеського авіаперевізника на першому етапі перезапуску польотів буде включати сім маршрутів. Крім Києва та Праги авіакомпанія з 18 травня запустить рейси в Амстердам, Франкфурт, Париж і Стокгольм, а з 25 травня — у Будапешт.

Нагадаємо, з 11 травня Чехія відновлює залізничне і автобусне міжнародне сполучення, яке було зупинено через коронавірус.
З 4 травня авіакомпанія KLM відновила регулярні рейси на маршруті Амстердам-Прага після того, як Чехія послабила карантинні обмеження на в'їзд і виїзд. Зараз регулярні рейси до Праги виконують також Eurowings з Дюссельдорфа і "Бєлавіа" з Мінська.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



