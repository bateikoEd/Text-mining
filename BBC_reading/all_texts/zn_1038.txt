Зросла кількість підприємств, які очікують падіння продажів і виробництва на 5-25%.

За оцінками Нацбанку, станом на 10 квітня очікування підприємств щодо зниження товарообігу або обсягів виробництва погіршилися. Однак покращилися очікування щодо майбутніх запасів як імпортних, так і вітчизняних товарів. Про це йдеться в тижневому звіті регулятора.
Наголошується, що, насамперед, погіршилися очікування великих підприємств, діяльність яких орієнтована на внутрішній ринок. При цьому зріс відсоток опитаних, які впевнені в тому, що виробництво і продажі впадуть на 5-25%.
Підприємства не налаштовані на звільнення співробітників. Проте на ринку праці продовжується зниження кількості вакансій, хоча і меншими темпами, ніж у попередні тижні. Показник навантаження (відношення кількості резюме до кількості вакансій) зріс у всіх сферах, крім роздрібної торгівлі, медицини та с/х.







Згідно зі звітом НБУ, за останній тиждень, за станом на 10 квітня, середні ціни на продукти харчування стабілізувалися і припинили рости. У деяких випадках ціни навіть знизилися, зокрема на овочі.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



