У ОГХК заявили про повну дестабілізацію оперативного управління

Державна "Об'єднана гірничо-хімічна компанія" (ОГХК), приватизація якої повинна була відбутися влітку цього року, втратила оперативний контроль над виробництвом. Про це йдеться в заяві компанії.
Як відзначають в компанії, керівництво комбінатів - ВГМК та ІГЗК, що перебувають у підпорядкуванні компанії, повідомляє про повну відсутність управлінських рішень з боку керівництва АТ "ОГХК".
 
"Маємо зараз повну дестабілізацію оперативного управління АТ "ОГХК". Якщо тенденція продовжиться, наслідки у вигляді зупинення роботи філій неминучі", - йдеться у листах директорів Вільногірського гірничо-металургійного комбінату Олександра Прокопенко та Іршанського гірничо-збагачувального комбінату Віктора Савченко.
Звернення адресовані президенту України, прем'єр-міністра, голови СБУ, міністра МВС та голови Фонду держмайна.
Також повідомляється, що на рахунках компанії є млн, які не задіяні як оборотні кошти. За їх словами, це не дозволяє філіям здійснювати поточну діяльність - ремонти обладнання та техніки, роботу виробничих комплексів, збагачувального виробництва.
Філії не є юридичними особами, які можуть самостійно, без рішення правління чи його голови витрачати ці кошти.
"Якщо ситуація не зміниться, зупинка філій призведе до збитків у розмірі 2 млрд грн (1,2 млрд - на ВГМК та 800 млн грн - ІГЗК), невиконання контрактів та штрафним санкціям з боку споживачів на рівні ,9 млн, а також несплаті податків в місцеві й державний бюджети. Штрафні санкції за несвоєчасну виплату заробітної плати працівникам філій тільки за один місяць досягнуто 72,3 млн грн", - відзначають в ОГХК.
Відзначається також, що Вільногірський гірничо-металургійний комбінат поставляє воду населенню Вільногірська та у випадку його зупинки місто залишиться без води.
У листі директора ВГМК Олександра Прокопенко говориться, що розлив технічної води призведе до затоплення прилеглих сіл, забруднення Дніпра, тобто - до техногенної катастрофи в регіоні.
Директори філій ОГХК просять владу забезпечити ефективне управління АТ та його філіями, щоб уникнути описаних наслідків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



