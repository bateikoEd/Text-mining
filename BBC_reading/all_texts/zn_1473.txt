Мін'юст планує облаштувати в СІЗО VIP-камери.

Міністерство юстиції в рамках тюремної реформи планує ввести платні камери підвищеного комфорту в слідчих ізоляторах (СІЗО). Про це повідомив міністр юстиції Дениса Малюська у Facebook.
За його словами, отримані кошти за такі камери будуть направлятися на ремонт безкоштовних камер.
"Ми зробимо платні камери підвищеного комфорту в слідчих ізоляторах. З об'єктивних причин є камери кращої якості, і є гіршої. Ходять чутки, що кращі камери дістаються за хабарі. Ми зробимо все, щоб ці кошти офіційно прямували в спеціальний фонд, за рахунок якого ми зможемо робити ремонти і покращувати якості та умови безкоштовних камер", - повідомив Малюська.
У міністерстві очікують, що Кабінет міністрів прийме відповідну постанову про створення платних камер на засіданні уряду 22 квітня.


Раніше повідомлялося про те, що анонсовані приватні СІЗО запрацюють в Україні з наступного року, а ось приватних в'язниць не буде. У Мін'юсті також повідомляли, що слідчі ізолятори в Україні заповнені на 95% і майже всі не відповідають нормам, які є в Європі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



