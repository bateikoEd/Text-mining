Москва тлумачить факт як готовність Києва до прямих переговорів з бойовиками.

Перетворюючи аморфну Тристоронню контактну групу в Мінську на якийсь серйозний орган для переговорів, призначаючи до нього офіційних представників влади, "креативники" з Банкової підіграють Москві, пише редакторка відділу міжнародної політики ZN.UA Тетяна Силіна.
Попередня команда українських переговірників, за якої і було створено ТКГ, навмисно не формалізувала її роботу і намагалася не призначати туди осіб, які мають офіційний статус. Зе!команда ж, навпаки, всіляко підкреслює нинішнє підвищення статусу членів делегації України в ТКГ, висловлюючи надію, що і росіяни у відповідь зроблять те саме.
"Сміємо припустити, не зроблять. Навіщо їм це, якщо в Донбасі "їхтамнєт"? Москва, як і раніше, не визнає себе стороною конфлікту, мостить свій стілець в Мінську ближче до модератора – ОБСЄ і як раніше, вперто твердить, що Київ повинен вести переговори безпосередньо з Донецьком і Луганськом", - пише авторка.
Силіна припускає, що віцепрем'єр РФ у Мінську не з'явиться, замість цього на чергове засідання Тристоронньої контактної групи цілком можуть відправитися ватажки "ЛНР" і "ДНР" - на хвилі заклику до "підвищення статусу".
"Мало сумнівів у тому, що Москва разом зі своїми маріонетками публічно тлумачить факт підвищення рівня представництва України в ТКГ як готовність Києва до прямих переговорів з "ЛДНР". Але це півбіди. Набагато гірше інше: перетворюючи аморфну ТКГ на якийсь серйозний орган для переговорів, призначаючи до нього офіційних представників виконавчої та законодавчої влади України, "креативники" з Банкової тим самим підіграють Москві в її прагненні переконати світ у тому, що наша країна страждає не від російської агресії, а від внутрішнього громадянського конфлікту. І, на жаль, часом їй це вдається", - резюмує оглядач.


Докладніше про те, навіщо президент "посилив" мінську команду і до чого це призведе, читайте в статті Тетяни Силіної "Тристоронній "Квартет"" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



