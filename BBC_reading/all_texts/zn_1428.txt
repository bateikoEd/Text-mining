Кошти фонду використовують для підтримки охорони здоров'я.

Європарламент проголосував за пакет заходів підтримки і відновлення економіки Євросоюзу після кризи COVID-19, включаючи випуск облігацій, гарантованих бюджетом ЄС, повідомляє Інтерфакс.
У прийнятій у п'ятницю, 17 квітня, резолюції асамблея вітала фіскальні заходи ЄС і підтримку ліквідності для боротьби з пандемією.
"Крім того, що вже робиться, Європі потрібен масивний пакет заходів з відновлення економіки, який буде фінансуватися за рахунок збільшення довгострокового бюджету (MFF), існуючих фондів і фінансових інструментів, а також випуску "бондів відновлення", гарантованих бюджетом ЄС", — йдеться в резолюції.
У той же час депутати вважають, що емісія бондів не повинна включати узагальнення існуючого боргу, а має бути зосереджена на майбутніх інвестиціях. Стрижнем пакету потрібно зробити Європейський "Зелений курс" і цифровізацію, щоб дати поштовх економіці.
Члени Європарламенту виступають за створення постійно діючої Європейської системи перестрахування безробіття та формування Фонду "коронавирусной" солідарності ЄС на суму не менше € 50 млрд. Кошти фонду будуть використані для підтримки охорони здоров'я під час нинішньої кризи і подальших інвестицій в галузь.
Витягуючи уроки з кризи COVID-19, європарламентарі пропонують наділити інститути ЄС повноваженнями для дій при виникненні транскордонних загроз для здоров'я, збільшити в ЄС виробництво ліків, медичних матеріалів і устаткування.


Нагадаємо, очікується, що нинішня криза в чотири рази перевищить рекорд 2008 року. У другому кварталі обсяг ВВП розвинених країн може скоротитися на 35% в порівнянні з першими трьома місяцями поточного року через поширення коронавірусу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



