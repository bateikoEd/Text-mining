Мова йде про робочі кредити станом на 7 березня.

Національний банк України (НБУ) дозволив банкам на період карантину надавати клієнтам пільгові умови обслуговування кредитів, які станом на вечір 7 березня 2020 року були працюючими і обслуговувалися. Про це йдеться в повідомленні регулятора.
На думку регулятора, це не зробить негативного впливу на капітал банків.
"Клієнти нервують і просять реальних підходів до реструктуризації. Починайте роботу вже зараз. Приклади реструктуризації і застосування пільгового режиму в наших нормативно-правових актах, зокрема в постанові №97. Підхід може бути індивідуальним у випадку з корпоративними позичальниками і стандартним у випадку з роздрібними", – сказала перший заступник голови НБУ Катерина Рожкова під час наради центробанку з топ-менеджерами найбільших українських банків.
Вона нагадала, що Верховна Рада за ініціативою Нацбанку заборонила банкам нараховувати штрафи та пені за прострочення споживчого кредиту в період з 1 березня по 30 квітня.


Раніше повідомлялося, що НБУ продав на міжбанківському валютному ринку в середу $ 200 млн, що на 33%, або на $ 100 млн менше, ніж у вівторок ($ 300).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



