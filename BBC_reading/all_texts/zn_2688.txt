Лікарям, у яких є знання і бажання працювати, завжди знайдеться місце в системі охорони здоров'я, впевнені в НСЗУ.

Інформація про можливе звільнення 50 000 лікарів з-за через недофінансування лікарень, яку в своєму відеозверненні 4 травня озвучив президент Володимир Зеленський, не відповідає дійсності.
Про це йдеться у відео, записаному Національною службою здоров'я України.
Зокрема, в НСЗУ такі дані назвали міфом: "Через те, що багато лікарень отримають недофінансування в цьому році, звільнять 50 000 медпрацівників. Це не відповідає дійсності".
У НСЗУ відзначають, що за набір персоналу лікарень, його скорочення і звільнення відповідає місцева влада.
"А навряд чи вона зацікавлена залишити жителів свого регіону без медичної допомоги", - йдеться у відеоролику.



Нагадаємо, 1 квітня 2020 року має стартувати другий етап медичної реформи. Згідно із законом про державні фінансові гарантії медичного обслуговування, всі види медичних послуг в лікарнях має оплачувати Національна служба здоров'я.
В основу реформи покладено принцип "гроші ходять за пацієнтом". Пацієнт зможе вільно вибирати лікаря і медичного закладу, отримувати необхідні послуги, за які й платититиме Нацслужба здоров'я. Відповідно, медустанови, до яких звертаються більше пацієнтів, мають отримувати більше фінансування і навпаки.
Новопризначений голова МОЗ Максим Степанов неодноразово робив заяви про необхідність перегляду другого етапу реформи, зокрема, покладеного в її основу принципу фінансування медустанов.
Докладніше про те, що чекає на пацієнтів, медичні установи та лікарів під час другого етапу медреформи читайте у статті Алли Котляр "Медична реформа-2020: що потрібно знати?" й в інтерв'ю директора Директорату медичних послуг МОЗ Оксани Сухорукової.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



