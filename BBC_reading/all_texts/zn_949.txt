За словами Шмигаля, у наступному місяці можуть "запустити економіку"

Прем'єр-міністр України Денис Шмигаль заявив про те, що швидше за все, карантин продовжать до травня. При цьому, за словами прем'єра, послабити карантинні заходи, можна буде не раніше, ніж на початку наступного місяця.
"Якщо зафіксують зниження динаміки захворювання, то тільки в травні ми почнемо вести розмови про можливе ослаблення карантинних заходів. Цього точно не зроблять 14 квітня, як йшлося у цій фейковій інформації, яка розійшлася по інформаційних каналах", - заявив Шмигаль під час засідання Кабінету міністрів.
Він підкреслив, що протягом квітня уряд не відступить від карантинного режиму, який встановлений, "і триватиме до 24 квітня, і, швидше за все, буде продовжений до початку травня". Також за словами Шмигаля, в травні, при позитивній динаміці, в Україні "запустять економіку" за планом, який буде додатково прокомуныкований.



Раніше в Раді нацбезпеки і оборони України запевнили, що у них немає ніяких проєктів рішень" за "пом'якшення" карантину в Україні, введеного через епідемію коронавірусу.
Інформацію про те, що з 14 квітня нібито послаблять карантинний режим спростували і в Офісі президента. В ОП повідомили про те, що під час наради з Володимиром Зеленським з боротьби з коронавірусом, прийшли до висновку, що зараз не можна говорити про пом'якшення карантинного режиму в Україні.
Карантин в Україні діє з 12 березня. Зокрема в країні заборонені регулярні та нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення. Також припинено авіасполучення як внутрішнє, так і міжнародне.
При цьому 16 березня України закрила кордони для іноземців. В рамках заборони, на територію країни не можуть в'їхати іноземці та громадяни без громадянства. В кінці березня Україна повністю закрила свої кордони.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



