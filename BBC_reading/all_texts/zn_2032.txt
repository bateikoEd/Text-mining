Депутати намагалися скасувати рішення про прийняття закону, але у них не вийшло.

Президент України Володимир Зеленський підписав закон про обіг сільськогосподарських земель, який скасовує мораторій на українську землю. Про це повідомила пресслужба Офісу президента.
"Президент України Володимир Зеленський підписав Закон "Про внесення змін до деяких законодавчих актів України щодо умов обігу земель сільськогосподарського призначення" № 552-ІХ, який Верховна Рада ухвалила 31 березня 2020 року", - йдеться в повідомленні.
Зокрема, законом передбачено, що з 1 липня 2021 року громадяни України зможуть купувати землю сільськогосподарського призначення. При цьому у власності однієї фізичної особи не може бути більше 100 га землі. З першого січня 2024 року купувати землю зможуть юридичні особи, власниками яких є українці. Юридичні особи зможуть сконцентрувати у своїй власності не більше 10 тисяч гектар. Іноземці зможуть купувати землю тільки в тому разі, якщо відповідне рішення громадяни приймуть на всеукраїнському референдумі. Зазначимо, що поки закону про референдуми в Україні немає.
"Крім того, що закон забезпечить повноцінну реалізацію права приватної власності на земельні ділянки сільськогосподарського призначення для громадян України, він сприятиме значному розширенню інвестиційних можливостей в аграрному секторі", - додали в Офісі президента.


В ніч з 30 на 31 березня Верховна Рада прийняла законопроєкт "Про запуск ринку землі в Україні". Депутати намагалися скасувати рішення парламенту. Для цього зареєстрували 13 постанов, але жодну не змогли підтримати. Найбільше постанов внесли у Верховну Раду депутати з фракції "Батьківщина".
Про схеми, що створюються навколо новоствореного ринку землі, читайте в тексті В'ячеслава Ільченка "Монетизація" землі" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



