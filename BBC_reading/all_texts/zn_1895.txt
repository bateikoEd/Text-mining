Крихітні апарати виготовлені з "нанокартону".

Вчені зі Школи інженерних і прикладних наук Університету Пенсільванії розробили крихітні літаки, які можуть допомогти в дослідженні Марса. Як повідомляє "Популярная механіка", такі апарати важать менше третини міліграма, у них немає рухомих частин і їхній політ, по суті, являє собою левітацію.
"Вертоліт для Марса — дуже захоплюючий проект, але все ж це складна машина. Якщо щось піде не так, експеримент можна вважати завершеним, оскільки його неможливо буде полагодити. Ми пропонуємо зовсім інший підхід, при якому не потрібно "класти всі яйця в одну корзину", - заявив один з дослідників Ігор Баргатин.
Кожен крихітний літак являє собою платівку з "нанокартону", схожого на гофрований паперовий картон. Але це порожнистий оксид алюмінію товщиною в декілька нанометрів з виступами, виконаними у вигляді мікроканалів, завдяки чому лист стає міцнішим. Мікроканали сприяють і польоту — вони створюють градієнт температур, через що повітря проходить крізь порожнини пластини і дозволяє їй триматися в повітрі.
"Наші літальні апарати можуть, наприклад, приземлитися і приклеїти до себе частинки пилу або піску, а потім транспортувати їх до ровера, збільшуючи, таким чином, площу досліджень при тому ж пробігу", — розповідає Баргатин.
Вчені відзначають, що ескадрильї їхніх апаратів можна використати і на Землі, наприклад, для дослідження мезосфери.
Підписуйтесь на наш Telegram-канал з новинами технологій та культури.


Раніше безпілотний літальний апарат Mars Helicopter провів заключну перевірку своїх лопатей, перебуваючи на Землі. Наступного разу він розгорне їх вже перебуваючи на Марсі в 2021 році.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



