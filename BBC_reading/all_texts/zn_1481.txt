Великодні служби в Україні патрулювали понад 26 тисяч поліцейських.

Поліція зафіксувала 19 випадків порушення карантинного режиму під час проведення Великодніх богослужінь у ніч з 18 на 19 квітня, повідомляє пресслужба Національної поліції.
Зокрема, порушення карантину зафіксували у Донецькій області, у Дніпропетровській, Запорізькій, Житомирській, Запорізькій, Івано-Франківській, Рівненській, Одеській, Тернопільській, Харківській, Черкаській та Чернігівській областях та у місті Києві.
Зазначається, що для контролю роботи у храмах під час богослужінь залучили 26,5 тисяч поліцейських. Загалом святкові богослужіння проводилися у 13 658 храмах в усіх регіонах України.
Голова Нацполіції України Ігор Клименко зазначив, що участь у богослужіннях взяли майже 130 тисяч громадян.
"Сьогодні ми можемо говорити про те, що громадяни проявили правову свідомість і дослухалися до наших закликів дотримуватися карантинних обмежень. Утім впродовж доби зафіксовано випадки присутності понад 10 вірян у храмах, у тому числі без засобів індивідуального захисту у 19-ти культових спорудах на території 13-ти областей. Поліцейські склали три адміністративні протоколи та розпочали одне кримінальне провадження. Решта матеріалів ретельно вивчається для прийняття законного рішення. Поліція продовжує працювати в посиленому режимі", - повідомив Клименко.



Раніше повідомлялось про те, що у ніч перед Великоднем на території Києво-Печерської лаври виявили 26 нових заражень коронавірусом. 
Міський голова Києва Віталій Кличко заявив про те, що Києво-Печерська лавра закривається на карантин. За його дотриманням має слідкувати поліція.
12 квітня помер чернець Києво-Печерської лаври – 73-річний архімандрит Нектарій (в миру – Олександр Олексійович Коваленко). Він був підключений до апарату штучної вентиляції легенів, хоча результати двох тестів на коронавірус були негативними.
При цьому разом із Нектарієм госпіталізували у важкому стані ієродиякона Наума. У результаті він також помер.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



