Жвавою дорогою користувалися торговці і пастухи.

Археологи виявили, що перевал Лендбрен у Норвегії з 300 до початку 1500 років представляв собою дорогу, якою користувалися пастухи і торговці. Дослідники знайшли тут безліч артефактів, які показали їм, як були організовані подорожі в давнину, повідомляє N+1.
Перевал Лендбрен став широко відомий у 2011 році. Тоді археологи виявили тут вовняну туніку III або IV століття нашої ери, яка вмерзла в лід і тому добре збереглася. Льодовик, розташований на висоті 1690-1920 метрів, відступає через зміни клімату і оголює безліч артефактів, які були загублені мандрівниками.
У ході дослідження вчені виявили близько 800 артефактів, в тому числі ножі, уламки лиж, саней, обривки тканин, а також 150 зразків кісток і рогів і кам'яні насипи. Дослідники датували 60 знахідок, що дозволило їм простежити хронологію користування перевалом.
У бронзовій добі (1750-500 роки до нашої ери) тут полювали на оленів, а починаючи приблизно з 300 року нашої ери Лендбрен перетворився на дорогу, що зв'язує високогірні поселення, жителі яких займалися відгінним скотарством, з літніми пасовищами. Ним також користувалися жителі внутрішніх областей Норвегії, щоб потрапити в прибережні регіони і придбати там риби в голодні роки. Найбільша кількість датованих знахідок відносяться до періоду близько 1000 року, тобто до епохи вікінгів, а найпізніші — до початку XVI століття. Таким чином, шлях функціонував протягом усього Середньовіччя.
Основний маршрут дороги був відзначений кам'яними насипами. Крім того, дослідники виявили руїни хатини, в якій, ймовірно, мандрівники могли перепочити або перечекати негоду.
Підписуйтесь на наш Telegram-канал з новинами технологій та культури.


Раніше команда польських археологів виявила десятки мумій недалеко від найстарішої відомої піраміди в некрополі біля селища Саккара. Вік мумій оцінюється в дві тисячі років. При цьому, більшість мумій були поховані прямо в піску.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



