Копирайт изображения
FACEBOOK.COM/ARH.IONA
Image caption
Монастир на карантині
Свято-Троїцький Іонинський монастир Києва закрився на карантин, а його намісник потрапив до лікарні з коронавірусом.
"Вчора ліг до Олександрівської лікарні. Стан - стабільний. Не краще, але і не гірше. Температурю. Прошу за мене молитися", - написав архієпископ Іона (Черепанов) у Facebook.
"Великдень ненависті" та "поліція біснується": як будуть святити паски і вербу
Коронавірус у Радомишлі: померла цілувала ікону, на службі в церкві було 25 людей
Три дні тому, 8 квітня, він розповів про позитивний результат тесту на коронавірус. За його словами, хворіє він вже тиждень.
Температура у архієпископа піднялась після недільної служби. Кілька днів архієпископ був у повній ізоляції.
Свято-Троїцький Іонинський монастир розташований у ботанічному саду Києва і є одним з найвідоміших в столиці. Служби в монастирі відбуваються без парафіян.
Архієпископ Іона є вікарним єпископом Київської митрополії УПЦ МП. Раніше монахи монастиря писали у соціальних мережах, що їхній намісник захворів, хоча спочатку заперечував проблему і саму небезпеку пандемії.
Коронавірус у Лаврі
Копирайт изображения
LAVRA.UA
Image caption
Владика Павло і монахи 31 березня
У Києво-Печерській лаврі, найбільшій православній святині Україні, раніше виявили 30 випадків коронавірусу. Монастир закрився на карантин.
Богослужіння у лаврі проводять у закритому режимі - без допуску до храмів вірян.
Хворіє також намісник Лаври митрополит Павло. Він здав тест на коронавірус, проте у своєму відеозверненні не уточнив його результат.
Перед тим митрополит Павло закликав вірян ходити до храму і не боятись коронавірусу.
Великдень на карантині: як будуть проводити богослужіння та святити паски
З'їздили в Почаїв: молдовські паломники "імпортували" коронавірус з України
Влада Молдови раніше повідомила, що у групи паломників до Почаївської лаври після повернення додому виявили коронавірус.
У самій лаврі наразі заперечують наявність хворих на коронавірус, але тестів там не проводили.
Копирайт изображения
NURPHOTO GETTY IMAGES
Image caption
Так дезинфікують церкви у Болгарії
Минулого тижня греко-католицький священник на Тернопільщині помер від хвороби й міг заразити багатьох вірян, у ПЦУ померла вірянка в Радомишлі, яка вже зараженою ходила до церкви.
Поліція та президент Володимир Зеленський тиснуть на головні церкви в Україні, щоб вони повністю скасували заходи на Великдень та робили все онлайн. Влада побоюється збільшення зараження через відвідини храмів.
Але церкви намагались опиратись цим намірам, а в провінції навіть подекуди налаштовані обходити суворі владні заборони.
8 квітня влада заявила про заборону прихожанам відвідувати служби. Ходити у храм можна не більше двом вірянам одночасно, коли там не відбуваються літургії.
Багато мерів українських міст вже заявили про те, що паски будуть святити централізовано на заводах, пекарнях та в магазинах.
Хочете отримувати найважливіші новини в месенджер? Підписуйтеся на наш Telegram або Viber!
