За словами глави МВС, терміни карантину в Україні синхронізують з ЄС.

Міністр внутрішніх Арсен Аваков допускає, що карантин в Україні може бути продовжений майже до кінця весни.
28 березня після телевізійного ефірі глава МВС заявив у коментарі журналісту, що Україні, ймовірно, "як мінімум два місяці доведеться перебувати, як і усій Європі, в карантинному стані".
31 березня на уточнююче питання "Української правди", чи йдеться про два місяців після оголошення карантину або ж про два місяці після його продовження, Аваков відповів: "До другої половини травня, вважаю".
Відзначимо, що рішення про продовження карантину і режиму надзвичайної ситуації приймається колегіально Кабінетом міністром, а не одноосібно міністром внутрішніх справ.


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня Кабмін за ініціативою президента Зеленського посилив їх: уряд ввів заборону на роботу метро, міжміські пасажирські перевезення та масові заходи за участю більше 10 осіб.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



