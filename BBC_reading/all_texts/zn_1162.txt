Акції дешевшають через очікування кризи світової економіки.

Ринки акцій Азії відкрилися падінням основних індексів через прогнози щодо негативних наслідків на світову економіку поширення коронавірусу. При цьому угода ОПЕК та її союзників щодо скорочення видобутку нафти спровокувала зростання цін на нафту, пише Reuters.
Індекс Nikkei впав на 1,4%, MSCI по акціях Азіатсько-Тихоокеанського регіону за межами Японії знизився незначно, південнокорейські акції впали на 0,9%.
Міні-ф'ючерси на американські індекси S&P 500 упав на 1,54%.
Фінансові ринки в Австралії і Гонконзі були закриті, в той час як в материковому Китаї індекс CSI300 втратив 0,6% на початку торгів.
12 квітня група нафтовидобувних країн ОПЕК +, в яку входить Росія, заявила про домовленість скоротити видобуток на 9,7 млн барелів на добу в травні-червні.
В результаті, сьогодні ф'ючерси на нафту марки Brent демонстрували зростання на 5,5% до $ 33,22 за барель, WTI - на 7,3% до $ 24,43 за барель після падіння більш ніж на 3% до $ 22,03 під час попередньої сесії. На 8:13 за Києвом Brent торгується по $ 32,77, WTI - на $ 23,75.


Нагадаємо, у четвер, 9 березня, країни ОПЕК+ погодили умови нового скорочення видобутку, яке повинне врятувати ринок від нового обвалу цін на нафту. Експерти прогнозують падіння світового попиту на нафту в квітні через пандемію коронавірусу COVID-19, за різними оцінками, попит знизиться від 17 до 35%.
Експортери домовилися знизити видобуток з 1 травня на 23% або 10 млн барелів на добу – це близько 10% денного світового споживання в звичайний час.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



