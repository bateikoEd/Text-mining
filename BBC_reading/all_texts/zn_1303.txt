Знадобиться, як мінімум, три засідання ВР.

Як повідомило ZN.UA джерело в парламенті, для виконання основної вимоги МВФ, тобто прийняття так званого "антиколомойського" законопроекту буде потрібно мінімум три позачергових засідання і раніше початку травня процес не завершиться.
Навіть якщо депутати приймуть 16.04.20 проект закону №1043 про внесення змін до Регламенту, депутати Коломойського обов'язково подадуть проекти постанов ВРУ про скасування прийнятого рішення. Згідно з процедурою їх необхідно розглянути, для чого знадобиться ще одне засідання. Найближча імовірна дата цього засідання - 22.04.20.Тільки після відхилення цих постанов, закон буде переданий на підпис президенту і після опублікований. Закон вступає в силу на наступний день після публікації.
За найоптимістичнішими оцінками станеться це не раніше 27.04.20. Тільки тоді можна буде приступити до розгляду "антиколомойського" законопроекти за особливою процедурою. Але для цього необхідно не тільки ухвалення змін до Регламенту, але і збір 150 підписів депутатів для ініціації особливої процедури, збір поправок від фракцій і позафракційних депутатів, узгодження їх профільним парламентським комітетом. Тобто раніше 30-го квітня процес не завершиться.
Відповідно, при найоптимістичнішому прогнозі транш МВФ надійде в Україну не раніше другої половини травня, так як для затвердження нової програми співпраці і виділення грошей, Україні також потрібно пройти ряд бюрократичних процедур в МВФ.
Зазначимо, що депутати зареєстрували понад 16 тисяч поправок до закону, поставивши рекорд в історії українського парламентаризму. Зокрема, більше 6000 правок запропонував Антон Поляков, виключений з фракції "Слуги народу" за порушення дисципліни,
За словами глави президентської фракції Давида Арахамії, є якісь "сценарії" і "юридичні механізми", що дозволять розглянути правки за прискореною процедурою за три - чотири дні. Однак депутати все одно не встигнуть ухвалити закон у другому читанні до Великодня.
30 березня Рада підтримала в першому читанні проєкт закону про удосконалення деяких механізмів регулювання банківської діяльності, також відомий як "антиколомойський" законопроект. Його підтримали 198 із 248 членів фракції "Слуги народу".
Згідно з законопроєктом, націоналізований банк неможна повернути колишнім власникам, вони можуть претендувати лише на грошову компенсацію. При цьому закон визначає порядок розгляду результатів аудиту, на підставі якого суд повинен виносити рішення: раніше ця процедура залишалася неврегульованою і фактично залежала від "особистого переконання" суддів.
Від прийняття цього закону, зокрема, залежать перспективи продовження співпраці України з МВФ. Якщо закон не приймуть, Україна може розраховувати не на 8, а лише на 1,5 млрд доларів від МВФ на подолання економічних наслідків пандемії COVID-19 і карантину. Детальніше читайте у матеріалі Юлії Самаєвої "Коломокризис" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



