Київ на 101 мільйон гривень закупив 17 різних препаратів.

Лікування одного хворого з COVID-19 на добу коштує від 5 до 15 тисяч гривень. Сума залежить від ступеня тяжкості перебігу захворювання, стверджує мер Києва Віталій Кличко, який додав, що при лікуванні від коронавірусу дома під контролем лікарів, пацієнти самостійно купують ліки.
"Сказати точно, скільки грошей витрачають на добу на одного пацієнта - неможливо. Тому що все залежить від ступеня тяжкості хвороби і супутніх патологій. Але, як кажуть медики, в середньому надання допомоги обходиться від 5 до 15 тис. грн на добу лікування. Зазначу, що понад 90% медичних препаратів, передбачених "Національним переліком основних лікарських засобів", є в медустановах столиці. І пацієнти з COVID-19, які лікуються в стаціонарах - отримують їх безкоштовно", - підкреслив Кличко під час онлайн пресконференції в п'ятницю.
Він додав, що Департамент охорони здоров'я КМДА за кошти резервного фонду бюджету Київа закупив 17 найменувань медпрепаратів на 101 мільйон гривень.


Раніше в МОЗ повідомляли, що ріст кількості нових інфікованих, який спостерігається в Україні останніми днями – це наслідок того, що українці проігнорували попередження та не дотрималися карантинних заходів на Вербну неділю, а також під час Великодня.
Нагадаємо, Кабінет міністрів продовжив карантин в Україні до 11 травня.
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
Продовження карантину міністри підтримали одноголосно.
За словами прем'єр-міністра, є дві умови початку виходу країни з карантину: перша - протягом 10 днів приріст нових хворих не повинен змінюватися і коливатися в районі 5%, друга - лікарні для COVID-19 повинні бути заповнені пацієнтами менше ніж на 50%. У разі, якщо ці умови будуть виконані до 11 травня, то з цього моменту можна буде говорити про відкриття парків і скверів, закладів торгівлі непродовольчими товарами та частини об'єктів побутових послуг.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



