Новий голова Виконавчого комітету реформ розповів про цікаву зустріч з президентом.

Новий голова Виконавчого комітету реформ Міхеїл Саакашвілі вважає, що Україну треба витягати з болота, а це може зробити тільки президент Володимир Зеленський.
Як написав Саакашвілі на своїй сторінці в Facebook, 7 травня у нього була тривала і цікава" зустріч з президентом Зеленським і йому дуже сподобався його настрій.
"Тому що сам факт мого призначення показує, що він готовий йти на неординарні кроки, проти яких його відмовляла величезна кількість людей. В основному його відмовляли ті, хто хочуть, щоб в Україні зберігався статус-кво, а статус-кво – це болото", - наголосив експрезидент Грузії.
"Україну треба витягати з болота, а це може зробити тільки президент, який ніколи не був злодієм і ніколи ним не стане (я впевнений, що президент Зеленський таким і є), і у якого є амбіція залишитися в історії людиною, яка змогла щось зробити для свого народу і для кожного українця", - додав Саакашвілі.


Нагадаємо, 22 квітня Саакашвілі повідомив, що Зеленський запропонував йому посаду віцепрем'єра з питань реформ.
За даними ZN.UA в Офісі президента кандидатуру президенту Саакашвілі запропонував голова ОП Андрій Єрмак. Він давно знайомий з експрезидентом Грузії: обидва вчилися на факультеті міжнародних відносин КНУ ім. Т. Г. Шевченка.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



