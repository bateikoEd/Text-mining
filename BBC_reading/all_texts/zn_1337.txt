До кінця року Україна може отримати 4 млрд доларів від МВФ.

Перший транш від Міжнародного валютного фонду (МВФ) Україна може отримати вже у травні, вважає голова парламентського комітету з питань фінансів, податкової та митної політики Данило Гетманцев.
"Ми очікуємо до кінця року $ 4 млрд. Перший транш буде до $ 2 млрд і це буде в травні", - заявив він в ефірі телеканалу "Україна 24" в четвер увечері.
Як повідомлялося раніше, у Раді чекають отримання траншу через три тижні після ухвалення у другому читанні законопроекту №2571-д "Про вдосконалення деяких механізмів регулювання банківської діяльності".
Верховна Рада 30 березня проголосувала в першому читанні законопроект про банківську діяльність і прийняла в цілому закон про ринок землі, а 13 квітня прийняла оновлений держбюджет із збільшеним з 2,1% до 7,5% ВВП дефіцитом. Прийняття так званого "антиколомойського закону" затягується через розгляд понад 16 тисяч правок.


На засіданні 16 квітня Рада внесла зміни в регламент, які дозволяють розглядати "антиколомойський" законопроект за особливою процедурою. Передати проект у парламент комітет планує в середу, 22 квітня. Попередньо в цей же день пройде наступне позачергове засідання парламенту.
Нагадаємо, що від прийняття закону про удосконалення деяких механізмів регулювання банківської діяльності, відомого також як "антиколомойський", залежить сума траншу від МВФ. Якщо закон не приймуть, то Україна отримає 1,5 млрд доларів, замість 8 млрд доларів.
Детальніше читайте у матеріалі Юлії Самаєвої "Коломокриза" на сайті ZN.UA.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



