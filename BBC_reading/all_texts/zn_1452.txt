"За малої кількості тестувань вище державне керівництво не має коректної інформації про епідемічний стан у країні".

За кількістю перевірок на COVID-19 у розрахунку на мільйон осіб Україна посідає останнє місце серед країн Європи. За даними сайту worldometers.info, на 16 квітня в Україні було здійснено лише близько 7 тисяч перевірок, тоді як у сусідній Росії таких перевірок було близько 900 тисяч. Це означає, що інформація про кількість хворих і, меншою мірою, померлих, яка надається профільним міністерством, може не відображати справжнього масштабу епідемії з огляду на вимушену вузькість кола осіб, які відповідно до протоколу мають доступ до перевірки на вірус. Про це в своєму матеріалі для ZN.UA пише Ігор Іванов.
"Можливо, вона показує 10–50% усіх нових випадків зараження, і якщо умовою для перевірки є лише "контактування з інфікованою особою", з часом відносне число реєстрацій нових випадків знижуватиметься, бо буде дедалі більше осіб, які інфікувалися через тих, хто не потрапив під перевірку", - пише автор.
Експерт стверджує, що однією з причин необхідності проведення термінового тестування, окрім як для оцінки ситуації в країні, є необхідність відправити всіх хворих на самоізоляцію. Саме за рахунок такого заходу Китай зміг побороти інфекцію.
 


Щоденно кожен із нас переглядає "статистику зараження". Пояснюємо, про що насправді говорять ці дані, чому необхідні масові тестування та що робити при повторному спалаху епідемії? Детальніше про це читайте в матеріалі Ігоря Іванова "Зараження".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



