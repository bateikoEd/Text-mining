Зупинка двох атомних блоків запланована на 10 травня.

Нова в. о. міністра енергетики Ольга Буславец ініціює зупинку трьох блоків АЕС потужністю 3000 МВт, та зменшення виробництва ще на 5 блоках. Про це повідомляє екс-нардеп, член наглядової ради "Укрзалізниці" Сергій Лещенко у своєму Telegram-каналі.
"Величезний скандал назріває в українській енергетиці. Нова в. о. міністра енергетики Ольга Буславец запропонувала вирішити всі проблеми галузі шляхом зупинки блоків атомних електростанцій. Для цього пішла рознарядка державному Енергоатому про повну зупинку трьох (!) блоків потужністю 3000 МВт і зменшенні виробництва ще на 5 блоках. Це еквівалент зупинки всієї Рівненської АЕС або половини Запорізької АЕС", - написав він.
За його словами, зупинка атомних блоків призведе до того, що не треба буде зупиняти працюючі на високому "зеленому" тарифі сонячні станції Ахметова. Олігарх також отримає додаткову частку ринку зі своїх вугільних станцій.
"Державі такі рішення стоять мільярдних збитків, а Енергоатом стане фактично банкрутом. Але, щоб врятувати державний Енергоатом, депутати можуть проголосувати спеціальний закон, яким виділять 10 млрд грн допомоги Енергоатому у вигляді облігацій внутрішнього державного боргу (ОВДП). Схема двоходова: Енергоатом рятує ДТЕК, а держава вже рятує Енергоатом. Таким чином ДТЕК Ахметова отримує допомогу від держав, але уникає долі Приватбанку, тобто націоналізації", - додав він.
Зупинка двох атомних блоків запланована на 10 травня. 
Анатолій Гриценко, екс-міністр оборони, у своїй Facebook назвав оприлюднений Лещенко документ "страшним урядовим документом".
"Страшний через неприхований лобізм інтересів енергетичного олігархату. Це ще один тарифний удар по всьому населенню країни", - написав він.
За його словами, надалі це загрожує банкрутством стратегічно важливої НАЕК Енергоатом. Абсолютно прогнозовано, що покривати збитки Енергоатому будуть коштами платників податків.




Про просування "зеленої" енергетики в Україні читайте у статті Сергія Следзь, редактора відділу мікроекономіки та бізнесу ZN.UA, кандидата економічних наук – "Негативогенератор".
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



