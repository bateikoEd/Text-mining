Прем'єр-міністр на найближчій сесії внесе кандидатуру Ольги Буславець для затвердження в залі.

Президент України Володимир Зеленський остаточно визначився з кандидатурою на пост міністра енергетики та захисту навколишнього середовища. Він зупинився на кандидатурі Ольги Буславець, яка очолювала директорат енергетичних ринків в минулому міністерстві, проте була звільнена після зміни прем'єр-міністра, повідомляють джерела ZN.UA.
Кандидатура Буславець у Зеленського була пріоритетною після низки співбесід, однак "для політичного балансу" президент вважав, що її заступником повинен бути Віталій Шубін, нинішній в. о. міністра енергетики та один з ініціаторів відставки Буславець.
Ольга Буславець виступала проти цього призначення. Президент - "за". Їх розсудив поліграф, який спочатку успішно пройшла Буславець, проте Шубін, перевірка якого відбулася сьогодні, згідно з даними джерела ZN.UA в СБУ, поліграф не пройшов. Обох кандидатів на посади перевіряли в першу чергу на предмет можливого лобізму інтересів компаній Ріната Ахметова. Очікується, що кандидатура Буславець буде внесена прем'єр-міністром для затвердження в залі на найближчій сесії, яка запланована на 30 березня.
Буславець вважають достатньо кваліфікованим фахівцем у питаннях електроенергетики і всіх видах її генерацій, однак досить слабко підготовленою у сфері нафти і газу, що очевидно компенсуватиметься заступниками.
Також, за даними ЗМІ, глав МОЗ та Мінфіну планують відправити у відставку.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



