Копирайт изображения
GETTY IMAGES
Станом на вечір 16 квітня коронавірус у світі підхопили вже понад 2,1 мільйона людей.
Лідери за кількістю хворих - США (майже 650 тисяч), Іспанії (182 тисячі) та Італії (168 тисяч) (за даними Університету Джонса Хопкінса).
У цих же країнах зафіксували найбільше летальних випадків. Понад 30 тисяч у США, 21 тисяча в Італії, 19 тисяч в Іспанії.
Що буде з економікою після коронавірусу? МВФ дав невтішні прогнози
Коронавірус: коли закінчиться епідемія
Коронавірус: що він робить з організмом
Британія та Португалія продовжили карантин
Уряди Великої Британії та Португалії вирішили продовжити карантин через поширення пандемії коронавірусу.
В Об'єднаному королівстві обмежувальні заходи триватимуть щонайменше до 7 травня.
"Уряд вирішив, що нинішні заходи повинні зберегтися як мінімум протягом наступних трьох тижнів", - заявив міністр закордонних справ Великої Британії Домінік Рааб.
Копирайт изображения
GETTY IMAGES
В країні наразі зафіксували понад 100 тисяч випадків коронавірусу, 13 тисяч людей померли.
Водночас у Португалії карантин триватиме принаймні ще два тижні - до 2 травня. Уряд планує відновити роботу частини підприємств, якщо темпи поширення хвороби підуть на спад.
Зараз в країні виявили 18 тисяч хворих, понад 600 людей померли.
Поліція зупинила похорон, на який прийшло 200 людей
У Німеччині поліція зупинила проведення похорону, на який прийшли близько 200 людей, які при цьому не дотримувалися соціальної дистанції.
Правоохоронці призупинили поховання, зібрали особисті дані людей, після чого церемонія продовжилася вже в менш вузькому колі.
В країні наразі понад 135 тисяч підтверджених випадків коронавірусу, понад 3 тисячі - летальні.
20 мільйонів безробітних за місяць у США
Копирайт изображения
GETTY IMAGES
Саме стільки людей у США з середини березня звернулися за допомогою по безробіттю, 5,2 мільйона з них - лише за останній тиждень.
Аналітики з Goldman Sachs очікують, що до кінця травня ця цифра може сягнути 37 мільйонів. Населення США - понад 328 мільйонів людей.
Експерти кажуть, що США наразі має справу з найбільшою економічною кризою з часів Великої депресії у 1930-х.
США є лідером за кількістю виявлених випадків коронавірусу: 640 тисяч, понад 30 тисяч з яких летальні.
Штраф за вигул черепахи
Попри карантин, в Італії не заборонено виходити з дому, щоб вигуляти собаку. А от жінці, яка вийшла на вулицю, щоб вигуляти свою черепаху, доведеться заплатити штраф.
Як повідомляють італійські ЗМІ, йдеться про 60-річну жительку Рима. Розмір штрафу - 206 євро.
Італія - одна з найбільш уражених коронавірусом країн. Станом на 16 квітня через Covid-19 там померли понад 21 тисяча людей.
Уханці поспішають одружитися
Копирайт изображения
GETTY IMAGES
Китайське місто Ухань, яке 11 тижнів жило під жорстким карантином, повертається до нормального життя.
Мешканці міста, чиї плани були відкладені коронавірусом на місяці, поспішають одружитися.
Після того, як 8 квітня місто знову відкрили, весільні фотостудії, офіси реєстрації шлюбів переживають великий наплив людей.
"Попит на весільні фото після локдауну величезний. Але ми вирішили обслуговувати лише дві-три пари на день через питання безпеки", - розповів менеджер однієї з весільних фотостудій державному медіа ECNS.
МВФ заявляє, що вплив коронавірусу на економіку країн Азії буде "серйозним і безпрецедентним".
Є сподівання на відновлення у 2021 році, але "невідомо, як розвиватимуться події цього року", - йдеться у повідомленні Міжнародного валютного фонду.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
США вже пройшли пік захворювання на Covid-19 і країна поступово буде відкриватися. Про це на брифінгу у Білому домі заявив президент США Дональд Трамп.
За його словами, у четвер, 16 квітня, оголосять новий план виходу з карантину.
"Ми хочемо повернути нашу країну", - сказав президент.
Копирайт изображения
GETTY IMAGES
У США - понад 630 тисяч інфікованих і більш як 30 тисяч смертей від коронавірусу.
У світі є понад 2 млн заражених людей. 137 тисяч - померли. Повністю вилікувались 512 тисяч людей. Після США найбільша кількість смертей в Італії - 21 тисяча і в Іспанії - 18 тисяч.
Німеччина поступово послаблюватиме карантин. Соціальна дистанція і носіння масок будуть обов'язковими щонайменше до 3 травня. Проте з наступного тижня деякі магазини певного розміру почнуть працювати.
Копирайт изображения
GETTY IMAGES
Також з 4 травня поступово почнуть відкриватися школи. Масові зібрання будуть заборонені в країні до 31 серпня.
За даними німецького інституту Роберта Коха, в країні є 127 тисяч інфікованих і 3 тис. смертей від вірусу.
Пік захворюваності ще попереду - ВООЗ
Пандемія коронавірусної інфекції у світі поки що не досягнула свого піку, заявила представниця ВООЗ Маргарет Харріс.
За її словами, ситуація в Європі залишається неоднорідною: водночас із тим, як в Італії та Іспанії ситуація з коронавірусом частково покращилася, в інших країнах - приміром, у Великій Британії - все ще фіксується приріст кількості заражень.
Копирайт изображения
GETTY IMAGES
Пропустити Youtube допис 2, автор: BBC News Україна
Увага: інші сайти можуть містити рекламу
Кінець Youtube допису 2, автор: BBC News Україна
Як подорожувати під час епідемії
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
