Проблема може бути викликана помилками у проведенні тесту.

Прототип космічного корабля Starship був зруйнований під час проведення випробувань. Як повідомляє Spacenews, це вже третій прототип перспективного апарату, який SpaceX втратила під час проведення випробувань менш, ніж за п'ять місяців.
Кріогенні тести прототипу Starship SN3 проходили на полігоні Бока-Чіка в Техасі. Паливні баки апарату заповнили рідким азотом. На одному з етапів тестування верхня частина корабля перекинулася, що призвело майже до повного руйнування прототипу.
Незабаром після інциденту голова SpaceX Ілон Маск опублікував твіт, в якому припустив, що проблема може бути пов'язана з помилкою в самому тестуванні. "Ми подивимося, що скаже перевірка даних вранці, але це, можливо, було помилкою конфігурації тесту", - написав він.
Вперше прототип корабля вибухнув в листопаді, під час проведення тестів на герметичність.
Підписуйтесь на наш Telegram-канал з новинами технологій та культури.



Ще одні випробування завершилися невдачею 29 лютого. Прототип Starship розірвало в нижній частині, його уламки підкинуло на 10-15 метрів вгору.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



