Дипломат каже, що США могли б долучитися до Норманського формату.

Колишній посол США в Україні Вільям Тейлор вважає, що Мінські домовленості не змогли досягти результату у вигляді виходу Росії з території Донецької та Луганської областей й Криму. Американський дипломат під час онлайн дискусії Київського безпекового форуму "Війна Росії проти України: як приборкати агресора та встановити мир" запропоновував вийти за рамки Мінська.
"Головним результатом має стати вихід Росії з Донбасу, і врешті з Криму. Змусити РФ піти з Донбасу, повернути українські території Україні, зокрема і повернення контролю над кордоном. Це загальна мета. Як ми вже говорили, Мінські домовленості не змогли досягнути цих результатів. Мінськ – це старі домовленості. Їх можна брати за основу, міжнародна спільнота та насамперед Україна можуть виходити за рамки Мінська, пробувати щось інше. Україна це вже зробила. За рамками Мінська – міжнародні миротворчі сили. І це не суперечить Мінську. Україна вже досліджує цю ідею", - сказав посол Тейлор під час дискусії у п'ятницю. 
Також дипломат заявив про те, що Норманський формат мав певні переваги, але якщо він не працює, його можна було б розширити.
"Його можна розширити, наприклад "Нормандія+". І ми зазначали, що США можуть долучитися до цього процесу. Президенти Трамп та Путін мають канал спілкування, це може бути корисним у форматі "Нормандія+". Також були й інші експерименти, які випробовувала Україна і які мали певний успіх. Експерименти з Формулою Штайнмаєра виявилися поганою ідеєю. Але річ у тому, що потрібно якомога швидше розв'язувати цю проблему, якомога швидше домогтися виходу росіян з Донбасу на українських умовах. Важливо рухатися вперед із цими ідеями та експериментами", - додав посол.



Нагадаємо, що у п'ятницю розпочалась онлайн-дискусія 13-го Київського безпекового форуму, під час якого учасники обговорять проблеми миру та безпеки. У фокусі розмови будуть головні проблеми захисту України від російської агресії, відновлення територіальної цілісності та встановлення довгострокового миру в Східній Європі. Серед учасників дискусії, оналайн-трансляцію якої веде ZN.UA, високопоставлені американські, українські державні діячі та дипломати.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



