Єдиної клінічної картини COVID-19 немає.

Люди, інфіковані коронавірусом SARS-CoV-2, переносять захворювання по-різному, і єдиної клінічної картини при COVID-19 немає. Про це в інтерв'ю ZN.UA, розповів доктор медичних наук, професор Володимир Корсунов.
Лікар зазначив, що COVID-19 може починатися як ГРВІ, а може проявлятися як кишкова інфекція: у деяких пацієнтів на ранніх етапах спостерігається пронос.
"COVID-19 може починатися, як звичайна інфекція. І я таких пацієнтів вже бачив, з діареєю. Він може починатися, як респіраторне захворювання з болісним сухим кашлем і високою температурою... COVID-19 може починатися з порушення смаку і нюху", – пояснив доктор Корсунов.
Крім того, коронавірус може спровокувати закупорку легеневої артерії тромбом призвести до смерті хворого.
"Він може протікати з абсолютно нормальною температурою, вбиваючи пацієнта розвитком тромбоемболічних ускладнень. Вони навіть не підозрюють, що хворіють на COVID-19, та помирають від тромбоемболії легеневої артерії, що спровокована коронавірусом", – пояснив професор.
Крім ураження легень, від неважко пневмонії до важкого респіраторного дистрес-синдрому, коронавірус може серйозно відбитися на роботі нирок і навіть призвести до їх відмови.
"Немає типової клінічної картини. І тому єдиний вихід — тестування всіх людей, які звертаються по медичну допомогу", - підкреслив лікар.


Детальніше про готовність української інфекційної медицини протистояти пандемії COVID-19, про штучну вентиляції легенів та інші методи кисневої терапії пацієнтів, а також про те, що являє собою коронавірус SARS-CoV-2, і які загрози здоров'ю людини він несе, читайте в матеріалі Сергія Жукова "Російська рулетка коронавіруса" — інтерв'ю професора-анестезіолога Володимира Корсунова ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



