Степанов розповів про вже отримані близько 4,5 тисяч ПЛР-систем українського виробництва.

Міністр охорони здоров'я Максим Степанов 27 квітня провів щоденний брифінг, на якому анонсував збільшення кількості ПЛР-тестувань на коронавірус, зміни порядку в'їзду в Україну громадян з інших країн і розповів про можливості використання тестів українського виробництва. ZN.UA зібрало головне зі сказаного головою МОЗ.
В Україні вже найближчим часом майже вдвічі збільшать кількість ПЛР-тестувань на коронавірус на добу до 8-10 тисяч (проти близько 5,5-6 тисяч на цей момент). Вже отримано близько 4,5 тис. ПЛР-систем українського виробництва.
"Кожна з цих систем налічує близько 100 тестів. Сьогодні отримаємо ще близько 160 тис. Ми будемо закуповувати й надалі ці тест-системи, вони відповідають світовим стандартам", зазначив сказав Степанов, додавши, що МОЗ планує проводити консультації щодо масового ІФА-тестування.
Він уточнив, що ІФА-тести виявляють антитіла в крові людини, яка перехворіла COVID-19.
"Це важливо, адже, порівнюючи з іншими такого роду захворюваннями, у нас є підстави вважати, що якщо у людини є антитіла, то у нього є імунітет до захворювання. На цьому тижні у нас будуть відповідні консультації з вченими НАН, експертами ВООЗ – яким чином застосовувати ІФА-тести і в яких випадках, адже золотим стандартом є ПЛР-тестування", - пояснив Степанов.
Крім цього, Міністерство охорони здоров'я планує сформувати запас засобів індивідуального захисту в Держрезерві. Степанов нагадав, що за закупівлі засобів індивідуального захисту за кошти місцевих бюджетів відповідальність несе місцева влада. Забезпечення лікарень в регіонах країни медпрацівниками також знаходиться на контролі відомства.
МОЗ також планує змінити порядок для в'їзду громадян з інших країн. Як уточнив Степанов, якщо у прибулого немає можливості встановити додаток "Дія", за допомогою якого буде здійснюватися контроль за дотриманням самоізоляції, або якщо прибулий не хоче проходити обсервацію за місцем проживання, його можуть помістити в спеціально відведені для цього місця.
"Кілька таких місць є в Києві, Київської області. Залежно від того, за яким механізмом піде той чи інший громадянин, ми далі будемо визначатися. Але обов'язковою залишається самоізоляція з дотриманням певних вимог, у зокрема і встановлення програми "Дія", - додав міністр.



Як повідомляє МОЗ, станом на 9 ранку 27 квітня в Україні зафіксовано 9 009 випадків зараження коронавирусною інфекцією. Найбільша кількість заражень зафіксовано в Чернівецькій (1375 випадків), Івано-Франківській (761) областях і в Києві (1220).
Напередодні Степанов повідомив, що за останню добу зараження коронавірусною інфекцію виявили у 101 медичного працівника. Всього у 1 676 медиків в Україні підтвердили зараження на COVID-19 після тестування.
Всі матеріали про ситуацію з коронавірусом в нашій країні дивіться в спецтемі "Карантн в Україні" на ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



