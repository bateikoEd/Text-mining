До цього Україна імпортувала ПЛР-тести з Китаю і Південної Кореї.

В Україні запустили виробництво ПЛР-тестів для виявлення коронавірусу, повідомив у ток-шоу "Свобода слова Савіка Шустера" 3 квітня заступник голови Офісу президента, секретар Координаційної ради щодо протидії поширенню COVID-19 Кирило Тимошенко.
"Ми запустили українське виробництво ПЛР-тестування. Ми замовили там 2 млн тестувань. Вони з середини наступного тижня почнуть вже віддавати нам кожен день по 2-7 тис (РЕД: тестів)", — сказав він.
Україна
За словами Тимошенко, українські ПЛР-тести значно дешевше закордонних і працюють "без питань", тому для системи охорони здоров'я будуть закуповувати в першу чергу їх.


За станом на 22:00 п'ятниці, 3 квітня, в Україні зафіксовано 1072 випадку інфікування коронавірусом SARS-CoV-2. В офіційну статистику включені 27 смертей і 23 випадки одужання від COVID-19.
5 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня і 29 березня Кабмін посилив умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски і т. д.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



