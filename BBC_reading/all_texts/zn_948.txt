"Лише за минулу добу маємо 541 випадок загорянь".

Якщо брати до увагу статистику пожеж від початку цього року, то вона вказує на ймовірність, що до кінця 2020 в пожежах може вигоріти майже вся територія нашої держави. Про це повідомляє пресслужба ДСНС.
"Лише за минулу добу маємо 541 випадок загорянь на відкритих територіях та у природних екосистемах! Вогонь пройшов 703 гектари. Горить по всій країні! З початку року маємо 15 491 випадок загорять, що знищило 17 914 гектарів екосистем!" - йдеться в повідомленні.



Нагадаємо, що в Україні за вчора зафіксували 787 випадки загорань, вогонь пройшов 924,93 гектари землі по всій країні. Майже у всіх випадках винні люди, які підпалюють суху траву. Тільки за вихідні пожежники 33 рази виїжджали на гасіння сухої трави, комишу та самосівів.
4 квітня в зоні відчуження ЧАЕС загорівся ліс. Вогонь охопив 20 га в Котовському лісництві. Повідомлялося також про підвищення радіаційного фону, але на наступний день він нормалізувався.
Державна служба з надзвичайних ситуацій для гасіння пожежі залучили авіацію. В операції з ліквідації загоряння залучено два пожежних літаки Ан-32П і вертоліт Мі-8.
В ДСНС також нагадали, що досі горить трав'яний настил у Чорнобильській зоні. Станом на 7:00 7 квітня у на території горить близько десяти гектарів землі. Рятувальники запевняють, що ситуація "повністю контрольована", а радіаційний фон у Києві та Київській області в межах норми.
Про задимленість та масовий підпал трави у Києві також зазначив міський голова столиці Віталій Кличко. За його словами, за останні два тижні в столиці 131 раз виїжджали на гасіння пожеж, а за минулу добу зафіксували близько 40 пожеж. Кличко звернувся до киян і закликав їх повідомляти поліції про паліїв.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



