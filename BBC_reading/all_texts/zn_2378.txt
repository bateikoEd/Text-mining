Компанія понад 10 років на ринку України і продовжить розвиватися.

Авіакомпанія Wizz Air оголосила про відкриття з 1 липня нової бази у міжнародному аеропорту "Львів", на якій планується розмістити один літак Airbus A320. Це буде вже друга база угорського лоукосту в Україні. Крім того, незважаючи на пандемію коронавірусу Wizz Air заявила про намір розширити українську мережу, додавши до неї сім маршрутів. Про це розповів комерційний директор компанії Джордж Міхалопулос в інтерв'ю "Економічній Правді".
Він зазначив, що компанія не зазнає фінансових труднощів, тому планує запустити львівську базу.
"Це пов'язано з нашою прихильністю до Україні і продовженням розширення діяльності на ринку. Враховуючи нашу лоукост бізнес-модель і фінансовий стан, ми бачимо, що для нас цей період – це можливість продовжувати зростання", – сказав Міхалопулос.
Він додав, що компанія працювала в Україні більше десяти років і продовжить розвиватися.
"Ми розуміємо, що наступні два-три місяці будуть трохи невизначеними через необхідність адаптуватися. Але наша співпраця з Україною – це не про два-три місяці. Йдеться про роки співпраці, і ми продовжимо розширювати діяльність на цьому ринку", – заявив Міхалопулос.
Він також зазначив, що компанія відновить авіаперельоти, як тільки уряд України зніме обмеження.
"На літаках Wizz Air поки не було зафіксовано жодного випадку COVID-19. Це говорить про те, що ми можемо продовжувати виконувати рейси в найближчі місяці", - додав Міхалопулос.


Раніше повідомлялося про те, що авіакомпанії запустять 52 нових рейси в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



