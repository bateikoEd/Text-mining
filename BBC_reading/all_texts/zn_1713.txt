З початком доби, 23 квітня, окупанти двічі обстріляли українських захисників.

Упродовж минулої доби, 22 квітня, збройні формування Російської Федерації знову порушили зобов'язання щодо припинення вогню та вісім разів обстріляли позиції Об'єднаних сил. Про це повідомили у штабі Об'єднаних сил. 
"Противник застосував проти наших воїнів заборонені до розміщення на лінії зіткнення міномети калібру 82 мм, а також гранатомети різних систем, великокаліберні кулемети та стрілецьку зброю. Наші захисники адекватно використовували штатне озброєння та жорстко припиняли будь-яку злочинну діяльність загарбників", - йдеться в повідомленні. 
Зазначається, що обстрілів зазнали околиці Мар'їнки, Богданівки, Красногорівки, Широкиного, Лебединського, Павлополя, Авдіївки та Оріхового.
"Військовослужбовці Об'єднаних сил відповіли прицільним вогнем по ворожих позиціях та змусили противника повернутися до дотримання встановленого режиму "Тиша". Втрат серед наших захисників внаслідок ворожих обстрілів не було", - відзвітували військові. 
За даними розвідки, 22 квітня українські підрозділи поранили двох російських найманців.
З початком доби, 23 квітня, бойовики в Донбасі двічі обстріляли українських захисників, які виконують завдання у складі оперативно-тактичного угруповання "Схід". Обстрілів зазнали  Новоселівка-2 й Авдіївка, втрат серед військовослужбовців не зафіксовано.


Напередодні представники України в Тристоронньої контактної групи озвучили позицію Києва щодо продовження розведення сил і засобів у зоні проведення операції Об'єднаних сил.
Україна наполягає, щоб нові ділянки розведення відповідали запитам гуманітарного характеру і створювали острівці безпеки для місцевих мешканців – громадян України.
При цьому учасники ТКГ (представники України, ОБСЄ та Росії) погодилися з необхідністю активізації до відкриття нових контрольних пунктів в'їзду-виїзду на лінії розмежування.
Нагадаємо, на зустрічі в Мінську 17 січня українська сторона запропонувала разведенние в районі залізничного мосту в Станиці Луганській, поблизу Авдіївки, Новоселівки Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



