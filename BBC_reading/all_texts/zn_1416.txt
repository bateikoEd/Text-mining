Патруль буде здійснюватися з метою підтримки правопорядку та попередження можливих порушень протиепідемічних заборон

У період Великодніх свят співробітники Національної поліції і військовослужбовці Національної гвардії будуть нести чергування поблизу 179 культових споруд у Києві. Про це повідомила прес-служба поліції Києва в п'ятницю, 17 квітня.
Наголошується, що пріоритетним завданням поліцейських під час запланованих заходів буде профілактична робота з віруючими і контроль за дотриманням громадянами карантину.
За словами в. о. начальника Головного управління Національної поліції в місті Києві Олександра Пивовара, протягом 18 і 19 квітня 2020 року в 179 релігійних спорудах міста будуть проходити богослужіння з нагоди святкування Великодня, але у зв'язку з карантином, без парафіян.
Поліцейські будуть патрулювати територію біля церков і храмів, щоб підтримати правопорядок і попередити можливі порушення протиепідемічних заборон.
"Співробітники поліції будуть проводити активну превентивну роботу, підкреслюючи громадянам необхідність свідомого дотримання правил карантину з метою зниження ризику поширення коронавірусу. Сподіваюся, що всі з розумінням будуть ставитися до встановлених заборон і нам вдасться на належному рівні забезпечити громадський порядок і не допустити грубих порушень", - заявив він.


Раніше повідомлялося, що поліція не допустить масового скупчення людей біля храмів під час Великодніх богослужінь, тому віруючих будуть впускати в церкву лише по двоє, і лише після закінчення служб. Під час служби в храмі будуть знаходитися тільки ті, хто забезпечує її проведення. Крім цього, загальна кількість людей в церкві не повинна перевищувати 10.
Президент України особисто закликав голів всіх українських церков сприяти підтриманню карантину під час Великодніх свят, забезпечивши всеукраїнський проект "Великдень вдома".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



