Кабміну запропонує продовжити термін карантину, пом'якшивши при цьому його умови.

Міністерство охорони здоров'я наполягатиме на продовженні карантину і пом'якшенні його умов після 24 квітня, повідомив заступник голови МОЗ – головний санітарний лікар Віктор Ляшко.
За словами Ляшка, він вже готує документи, на підставі якого міністр охорони здоров'я Максим Степанов озвучить цю пропозицію на засіданні уряду.
"Зараз ми готуємо подання головного санітарного лікаря України до міністра охорони здоров'я, щоб він ініціював перед Кабінетом міністрів України продовження карантину", - розповів заступник міністра в ефірі телеканалу "Україна 24" увечері в понеділок, 20 квітня.
Він уточнив, що питання карантину розглядатиметься за засіданні Камбіну найближчої середи, 22 квітня. І рішення щодо строків і зміни його умов прийматиметься урядом на підставі пропозицій МОЗ.
Ляшко припустив, що новими правилами карантину буде передбачено більше можливостей для прогулянок і фізичної активності людей на вулиці, а також для роботи бізнесу. Він пояснив, що активність необхідна людям для зміцнення серцево-судинної системи.
"Ми пропонуватимемо Кабінету міністрів України..., що можна пом'якшити для того, щоб збільшити рухливість без значної шкоди для протиепідемічних заходів.... Плюс ми дозволимо відновлювати деякі сфери економіки. Якщо вони дотримуватимуться умов протиепідемічних, якщо вони будуть виписані чітко і затверджені наказом МОЗ або постановою головного державного санітарного лікаря", - розповів Ляшко.
Він також висловив упевненість, що запровадження карантину в березні позитивно позначилося на динаміці захворюваності.
"Якщо б Україна не ввела превентивні заходи, то в даний час в країні могло бути близько 125 тисяч хворих на COVID-19. Зараз у нас 5700 підтверджених випадків. Ми розуміємо, що карантин працює", - підкреслив заступник голови МОЗ.


Раніше прем'єр Денис Шмигаль повідомив, що пік захворюваності COVID-19 очікується у першій половині травня. А президент Володимир Зеленський допустив ослаблення карантину, якщо не буде великого приросту кількості хворих.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. 
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



