Ракетна програма зникла з пріоритетів державного оборонного замовлення.

На Одещині у понеділок, 27 квітня, відбувся черговий етап випробувань українського ракетного комплексу Р-360 "Нептун", повідомляє пресслужба Міністерства оборони України.
"Льотні випробування проводяться зі створенням реальних радіоперешкод для головки самонаведення ракети та залученням авіації — літаків Су-27", - йдеться у повідомленні.
Пуски ракет здійснюються з випробувального полігону Збройних сил України "Алібей".
Крилата ракета "Нептун" розроблена державним конструкторським бюро "Луч" у межах стратегічної програми "Ракетний щит". Її поява – важливий елемент підвищення ефективності берегової оборони, яка зможе вражати цілі противника на далеких відстанях.



Як повідомлялося, 18 лютого РНБО схвалила і передала на затвердження уряду проєкт Державного оборонного замовлення на 2020-2022 років.
У 2020 році на виконання державного оборонного замовлення планується витратити майже 26 млрд гривень, що на 16% більше, ніж у 2019 році. Виконуватимуть держоборонзамовлення 14 держпідприємств. Вони мають забезпечити виконання 90% замовлення. Решту 10% - мають закрити за рахунок імпорту.
Водночас вперше за останні роки пріоритетом нового оборонного замовлення не є ракетна програма, що викликає занепокоєння у військових та фахівців.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



