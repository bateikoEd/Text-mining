Місцева влада підраховує завдані пожежами збитки.

В Житомирській області місцева влада підраховує збитки, завдані місцевому населенню через пожежі. Питання компенсації цих втрат Кабмін розгляне вже на цьому тижні.
Про це йшлося під час наради президента Володимира Зеленського з чиновниками та представниками правоохоронних органів, повідомляє прес-служба ОП.
"Цю допомогу треба буде виділити з резервного фонду. Якщо люди втратили будинки, якщо їм потрібні будматеріали, треба подивитися, що потрібно - і допомогти. Держава повинна підтримувати громадян в такий складний період", - підкреслив Володимир Зеленський.
Наголошується, що в результаті поширення вогню, за попередніми даними, довелося відселити близько півсотні осіб. Орієнтовна сума збитку становить 25 млн грн. Частина згорілих будинків були порожніми. Люди в результаті пожежі не постраждали.


У Міністерстві внутрішніх справ відзначили, що розглядають дві версії виникнення пожеж у Житомирській області - суховії, які могли обірвати електропроводи, і навмисний підпал. Також глава відомства Арсен Аваков повідомив, що Нацгвардія розгорнула антидиверсійну операцію через підпали в лісах.

Станом на 21 квітня в Житомирській області продовжується гасіння окремих осередків тління трав'яного настилу, пеньків і деревини. Локалізовані два вогнища горіння - поблизу сіл Жолудівка і Журба. Що стосується Чорнобильської зони, загрози розповсюдження вогню поки немає. Зараз триває локалізація 4 вогнищ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



