Безпосередньо банківського закону у порядку денному немає.

Верховна Рада під час позачергового засідання розгляне особливу процедуру, за допомогою якої можна буде прискорити процес ухвалення проєкту "антиколомойського" закону. Загалом у порядку денному засідання близько двох десятків питань.
Зокрема, у першому читанні депутати планують розглянути законопроєкт №2769 про внесення змін до Виборчого кодексу України. Документом передбачено зменшення суми грошової застави для кандидатів на посаду міського голови, а також для кандидатів за виборчими списками партій обласних і міських рад.
До порядку денного включено проєкт постанови про звіт Тимчасової слідчої комісії з питань розслідування вибухів на складах боєприпасів у містах Ічня, Калинівка, Балаклія, Сватове, Кривий ріг, які відбулися в період з 2014 по 2018 рік.
Парламентарі розглянуть проєкт постанови про звернення Верховної Ради до іноземних держав та парламентських асамблей міжнародних організацій щодо засудження триваючої збройної агресії РФ проти України, незаконної анексії Криму та окупації ОРДЛО, політичних репресій проти українських громадян та звільнення політичних в'язнів.



Нагадаємо, 30 березня Верховна Рада у першому читанні ухвалила банківський законопроєкт, відомий також як "антиколомойський". При цьому фракції "Слуга народу" не вистачило власних голосів для ухвалення документа. До другого читання проєкту закону зареєстрували 16 тисяч правок, що стало рекордом для Верховної Ради.
Для скорочення термінів розгляду законопроєкту у другому читанні депутати внесли зміни до регламенту Верховної Ради. Однак оновлений регламент створив ризики для функціонування опозиції в парламенті і для демократії в цілому.
"Антиколомойський" законопроєкт передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



