"Залишилось кілька невирішених питань".

Представники Міжнародного валютного фонду задоволені роботою української влади у протидії поширенню нового коронавірусу COVID-19. Про це заявив директор Європейського департаменту МВФ Пол Томсен, пише "Кореспондент".
"Ми ведемо переговори з Україною про нову програму (EFF - ред.). Обговорення просунулися вперед, і, думаю, вони йдуть добре. Залишилося кілька невирішених питань. Я впевнений, що вони незабаром будуть подолані", - сказав Томсен.


Нагадаємо, міністр фінансів Сергій Марченко повідомив, що в оновленій версії держбюджету закладено підтримку від міжнародних фінансових організацій, в тому числі від МВФ.
Також у Мінфіні очікують від парламенту позитивного голосування і за банківський законопроект, який прискорить отримання допомоги МВФ.
Україна може отримати перший транш кредиту від Міжнародного валютного фонду в розмірі $ 4 млрд після того, як Рада проголосує закон про банки в цілому. Депутати прогнозують, що розблокувати голосування за законом зможуть після Великодня.
Як повідомлялося, на засіданні 13 квітня Рада внесла зміни в бюджет-2020. У фінальній версії дефіцит держбюджету збільшується в три рази - зі 100 млрд до 300 млрд. Докладніше про те, як змінився державний кошторис в умовах епідемії та економічного стресу читайте в статті Юлії Самаєвої "Нещадна бюджетна різанина" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



