Наразі ті, хто займається продажем АІ-92 на біржі, зазнають збитку в розмірі  2,3 тис. рублів на тону.

На Санкт-Петербурзькій міжнародній товарно-сировинній біржі (СПбМТСБ) оптові ціни на бензин марки АІ-92 з 13 по 19 квітня знизився на 4,2 тис. рублів (56,25 долара) або майже 11%, до 35,77 тисячі рублів за тонну. Про це повідомляє видання РБК з посиланням на агентство "Аналітика товарних ринків".

"При цьому витрати компаній, які включають акциз, виплати в бюджет за демпфера (механізм стабілізації цін на паливо на внутрішньому ринку), ПДВ і ПВКК, становлять 38,07 тисячі рублів (510 доларів) за тонну", - наводить видання слова гендиректора агентства Михайла Турукалова.

За попередніми підрахунками, наразі нафтовики, які займаються продажем АІ-92 на біржі, зазнають збитку в розмірі  2,3 тис. рублів, тобто 30,8 долара на тону.
"Через зниження оптових цін відбулося різке падіння попиту на бензин на російських АЗС на тлі обмежувальних заходів для боротьби з поширенням коронавірусу. Це призвело до падіння автомобільного трафіку", - повідомляє видання.
Головний економіст VYGON Consulting Сергій Єжов зазначив, основною причиною збитків нафтовиків стало зростання виплат по демпферу.
"Якщо в січні 2020 року він становив 100 рублів (1,33 долара за тонну, то тепер - понад 17 тисяч рублів (228 доларів) за тонну", - йдеться у публікації.
Що таке демпфер?
Податкова система в Росії влаштована таким чином, що ціни на бензин і дизель на АЗС залишаються стабільними навіть в умовах дуже низьких або високих цін на нафту. Досягається це коштом значної частки податків у вартості кожного літра палива, а також роботою механізму стримування цін на нафтопродукти - демпфера. Суть його роботи в тому, що при високих цінах на нафту НПЗ отримують компенсацію у вигляді від'ємного акцизу, а при дуже низьких - навпаки повинні платити державі надприбутки. За оцінкою міністра фінансів Олексія Сазанова, нафтовики можуть перерахувати в бюджет РФ у 2020 році 700 мільярдів рублів (9,38 мільярда доларів) за демпфера при ціні нафти 25-30 доларів за барель.


Нагадаємо, що 20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Однак президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
12 квітня країни ОПЕК+ і інші найбільші експортери нафти, які не входять до картеля, погодили рекордне скорочення обсягів видобутку, щоб покласти кінець ціновій війні.
Згідно з домовленістю, картель скоротить видобуток на 9,7 млн барелів нафти в добу. Світовий видобуток скоротиться ще на 3,7 млн барелів завдяки США, Канаді та Бразилії.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



