За словами глави МОЗ ситуація, пов'язана з поширенням коронавірусу в Україні, дозволяє вводити відповідні пом'якшення.

Пом'якшення карантинних обмежень в Україні розпочнеться 11 травня. Про це заявив міністр охорони здоров'я Максим Степанов під час брифінгу в п'ятницю, 1 травня.
За його словами, ситуація, пов'язана з поширенням коронавірусу в Україні, дозволяє вводити відповідні пом'якшення.
"Ми кожен день аналізуємо ситуацію і готуємо пом'якшення карантинних заходів вже з 11 травня. Всі наші рішення ґрунтуються на думці фахівців. З 11 травня ми будемо робити пом'якшення, так як на сьогоднішній день це дозволяє ситуація. Ми будемо впевнені, що ці дії в майбутньому не погіршать ситуацію", - сказав Степанов.



Нагадаємо, глава МОЗ Максим Степанов повідомив, що Україні вдалося уникнути великої кількості заражень коронавірусом через вчасне введених карантинних обмежень. Але їх завчасне скасування може стати причиною другої хвилі захворюваності. Міністр також зазначив, що зараз ситуація з коронавірусом в Україні контролюється. Уряд готується до поетапного зняття карантинних обмежень.
Як повідомляло ZN.UA, в Офісі президента пік захворюваності COVID-19 очікують 5-10 травня. Це пов'язано з Великодніми святами, під час яких багато українців проігнорували карантин і пішли до церкви.
Станом на п'ятницю 1 травня в Україні підтверджено 10 861 випадків зараження коронавірусом. ZN.UA публікує карту поширення COVID-19 по Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



