Українські військовослужбовці дали відсіч окупантам на Донеччині та Луганщині.

Бойовики російсько-окупаційних формувань продовжують обстрілювати позиції Об'єднаних сил у Донецькій і Луганській областях, ігноруючи режим припинення вогню. У понеділок, 20 квітня, поранення отримали двоє українських військовослужбовців, один з них помер у госпіталі. З початку доби противник тричі порушив перемир'я. Бійці ЗСУ відповідали на ворожі обстріли вогнем зі штатного озброєння. Втрати противника уточнюються, повідомляє пресцентр штабу ООС.
У зонах відповідальності оперативно-тактичних угруповань "Північ" і "Схід" було зафіксовано два й один обстріл відповідно.
По Південному на Луганщині та Мар'їнці на Донеччині окупанти били з ручних протитанкових гранатометів і стрілецької зброї.
Новоолександрівку обстрілював ворожий снайпер, який поранив українського військовослужбовця. Ще один боєць отримав поранення біля Мар'нки.
"Підступні обстріли з боку російських найманців не залишилися безкарними - з наявних вогневих засобів наші військовослужбовці дали жорстку і рішучу відповідь... Підрозділи Об'єднаних сил готові негайно відреагувати на всі можливі погрози з боку загарбників", - запевнили в штабі.





26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців. Усього в березні зоні ООС загинули 12 українських бійців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



