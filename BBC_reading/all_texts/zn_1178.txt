Канада просить відкласти передачу "чорних ящиків".

Пандемія коронавірусу затримає розслідування у справі катастрофи авіалайнера Boeing 737 "МАУ", збитого в небі над Тегераном ППО Корпусу вартових Ісламської революції в січні цього року. Канада, одна з п'яти постраждалих країн, попросила Тегеран відкласти передачу чорних ящиків з-за обмежень на поїздки під час епідемії, повідомляє The Guadrian.
У березні Іран погодився передати "чорні ящики" в Україну або Францію для аналізу. Минулого тижня Іран зв'язався з залученими країнами, щоб запитати, коли вони могли б відправити експертів, щоб допомогти завантажити дані з "чорних скриньок", як стало відомо за даними Ради Канади з транспортної безпеки (TSB).
Підкресливши, що зацікавлені країни "стурбовані тим, щоб завантаження та аналіз рекордерів тривали", президент TSB Кеті Фокс сказала, що всі вони "дали послідовну відповідь, що нині поїздки неможливі та, ймовірно, не будуть можливими ще протягом деякого часу".


Раніше Хассан Норузі, член комісії з питань законодавства і юстиції парламенту Ірану, заявив про те, що ніхто з іранських військових не був заарештований у зв'язку зі збиттям українського літака у січні 2020 року. Він також додав, що це збиття було "правильним кроком" з боку Ірану.
Міністр закордонних справ Дмитро Кулеба запевнив, що Україна не дозволить Ірану уникнути відповідальності за знищення авіалайнера. За словами глави МЗС, Київ вже направив в Тегеран дипломатичну ноту з вимогою пояснити скандальну заяву депутата іранського парламенту, який похвалив КВІР за розстріл цивільного борту.
Уранці 8 січня в Ірані зазнав аварії Boeing 737 "Міжнародних авіаліній України", що летів з Тегерана до Києва. В авіакатастрофі загинуло 11 громадян України – двоє пасажирів і дев'ять членів екіпажу. Крім українців на борту літака перебували громадяни Ірану, Канади, Німеччини, Великобританії, Швеції та Афганістан: всього 176 осіб. Більшість пасажирів були іранцями або громадянами інших держав іноземного походження. Серед них було багато студентів та співробітників університетів.
Спершу Іран заперечив свою причетність до катастрофи, відразу заявивши про технічну несправність літака Boeing 737 2016 року випуску, що пройшов техобслуговування за день до вильоту.
Однак 11 січня командувач аерокосмічними силами Корпусу вартових Ісламської революції Амір Алі Хаджізаде взяв на себе всю відповідальність за катастрофу. Згідно з офіційною версією, цивільний борт збили помилково.
Перед цим про те, що Boeing був атакований ППО Ірану, заявляли президент США Дональд Трамп, канадський і британський прем'єр-міністри Джастін Трюдо і Борис Джонсон, генсек НАТО Єнс Столтенберг. У Тегерані цю версію відкидали, звинувачуючи США у "психологічній війні".
Влада України на заяви західних партнерів реагували стримано, і президент Володимир Зеленський закликав дочекатися завершення розслідування і утриматися від спекуляцій. Але після зізнання Тегерана секретар РНБО Олексій Данілов заявив, що справжня причина авіакатастрофи була відома йому ще до цих заяв. Однак, у РНБО стверджували, що розглядають сім версій.
Детальніше про катастрофу і ситуацію на Близькому Сході читайте в матеріалі Сергія Немирича "Жвавий жах 2020" у тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



