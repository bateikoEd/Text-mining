ВВП-варанти стають привабливими на тлі очікувань високого зростання ВВП після пандемії.

Українські ВВП-варанти зараз набувають привабливість, оскільки найбільшу віддачу по ним можна отримати в період високої волатильності реального ВВП. Такими оцінками поділився керівник аналітичного відділу інвесткомпанії Concorde Capital Олександр Паращій під час онлайн-семінару Cbonds Congress 16 квітня.
"Якщо б ВВП України зростав на 3% в цьому році і на 3% у наступному, виплатили б "0", а якщо у нас ВВП впаде на 5% в цьому році і виросте на 6% в наступному році, то виплати за варрантам можуть скласти мало не 35% від номіналу. Чим більше буде відновлення економіки після коронавіруса, тим більший розмір виплат", – сказав Паращій.
За словами аналітика, ставки за євробондами України виглядають сьогодні "винятково привабливо на тлі пандемії і в умовах того, що у багатьох країн зараз виникли проблеми з міжнародним фінансуванням.
"Є країни, які пропонують вищі ставки: Гана, Нігерія, Таджикистан, але можна відзначити, що вони потрапили в список так званих найбідніших країн, по яким і МВФ, і Світовий банк рекомендують іти і домовитися з кредиторами щодо реструктуризації боргу", – зазначив він.
Паращій вважає, якщо виключити ці країни і Габон, якому нещодавно знизило рейтинг агентство як Fitch до Triple-C, тобто практично до переддефолтного стану, то серед країн Україна виглядає, на його думку, досить непогано.
"Тому я думаю, що як тільки вирішиться питання з МВФ, українські бонди будуть мати досить великий попит на міжнародному ринку, і там буде хороший зростання ціни", – резюмував аналітик.

Нагадаємо, що 13 березня, стався обвал вартості ВВП-варрантів та єврооблігацій України. Це стало результатом "чорного четверга" на світових ринках. ВВП-варантів подешевшали на 19,2%, а прибутковість єврооблігацій зросла на 1,5-3 процентних пункту.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



