Ослаблення карантинних обмежень буде відбуватися поетапно.

Міський голова Києва Віталій Кличко заявив, що карантинні заходи в Києві будуть ослаблені після проходження піку захворюваності на СOVID-19, який очікується через тиждень-два.
"Хочу відзначити, що деякі європейські країни, які вже пройшли пік захворювання, починають послаблювати обмеження. Але дуже обережно і повільно. Я спілкуюся з мерами міст Європи, з керівниками деяких держав. Аналізую, як і що вони роблять в цій ситуації", - сказав він на онлайн прес-конференції у вівторок, 21 квітня.
За словами Кличка, у Києві розроблено план поетапного ослаблення обмежень.
"Ми розуміємо, що бізнес повинен працювати, що місто має розвиватися. Що потрібно покращити економіку. Ми повинні пройти пік хвороби. Його в Україні і місті очікуємо через тиждень-два. Після цього, виходячи з ситуації, будемо впроваджувати поступове ослаблення обмежувальних заходів. Сьогодні головне - як ми подолаємо пік захворювання, наскільки великим буде", - підкреслив Кличко.



Нагадаємо, Міністерство охорони здоров'я України запропонує Кабміну на найближчому засіданні розглянути питання про продовження карантину в Україні до 12 травня. Таке рішення викликане високим рівнем захворюваності в Україні.
За станом на ранок, 21 квітня, кількість хворих на коронавірус в Україні становить 6 125, з них у Києві - 892.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



