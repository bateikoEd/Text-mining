Засідання розпочнеться о 14:00. 

У понеділок, 13 квітня, відбудеться позачергове пленарне засідання Верховної Ради. У порядку денному значиться розгляд питань щодо внесення правок до державного бюджету 2020 року, внесення змін до Закону України "Про захист населення від інфекційних хвороб" щодо запобігання поширення COVID-19, а також розгляд законопроекту про національну інфраструктуру геопросторових даних, тобто про Геокадастр. 
Зазначається, що Верховна Рада планує також розглянути проект Постанови ВРУ про скасування рішення Верховної Ради України від 31 березня 2020 року про прийняття в цілому як закону проекту Закону України "Про внесення змін до деяких законодавчих актів України щодо обігу земель сільськогосподарського призначення".
Парламент також перегляне законопроект щодо збереження довкілля та проект закону щодо вдосконалення системи органів Антимонопольного комітету.
Також буде розглянуто внесення змін до Кримінального процесуального кодексу України щодо особливостей судового контролю за дотриманням прав, свобод та інтересів осіб у кримінальному провадженні та розгляду окремих питань під час судового провадження на період карантину.


Раніше повідомлялося, що Бюджетний комітет Верховної Ради України вніс зміни до держбюджету на поточний рік. Зокрема, було зменшено фонд на боротьбу з COVID-19 на 2 млрд гривень (тепер він пропонується в розмірі 64,9 млрд гривень), відновлено дотацію аграріям в розмірі 4 млрд гривень (Кабмін раніше пропонував 2,5 млрд гривень), додано 100 млн гривень на будівництво аеропорту Дніпра, додано 21 млн гривень на Український інститут при МЗС України, додано 15 млн гривень на національний парк "Софіївка".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



