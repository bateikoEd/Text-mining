Членів дільничних комісій не забезпечили масками та антисептиками.

У Харківській області у неділю, 15 березня, проходять довибори до Верховної Ради. Комітет виборців України розповів про незначні проблеми під час організації голосування на 179 окрузі.
Так, на низці дільниць провокатори сіяли паніку щодо коронавірусу. У Лозовій на дільницю №631020 прийшли молодики, які почали робити зауваження членам комісії через відсутність у них масок. Представлятися молоді люди відмовилися і "стрімили" з місця подій. А на ринку в Краснограді невстановлені особи розповідали виборцям, що в країні карантин, тож вибори в окрузі нібито скасовано.
Також представники КВУ зафіксували наступні проблеми: неналежну організацію документообігу між ОВК і ДВК у Люботині та Лозовій (№№ 631042, 631000), через що затрималося відкриття дільниці; у Лозовій член дільничної комісії від ОВК прибула на сусідню дільницю  як спостерігач; на дільниці №631019 бракувало скриньок.
Крім цього, Харківська ОДА і районні державні адміністрації не прислухалися до рекомендації Центральної виборчої комісії і не забезпечили дільничні виборчі комісії антисептиками і масками.



Нагадаємо, на довибори в Раду по Харківському регіону на 15 березня зареєструвалися 40 кандидатів.
В окрузі № 179 на позачергових виборах 21 липня 2019 року переміг кандидат від "Слуги народу" Олексій Кучер. У листопаді 2019 року Президент призначив Кучера головою Харківської ОДА.
Докладніше про політичну ситуацію в Харкові читайте в матеріалі Сергія Жукова "Харківський пасьянс. Кучер, Кернес, Райнін та інші" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



