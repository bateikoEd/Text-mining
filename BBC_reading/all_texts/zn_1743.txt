Євросоюз готовий надати Україні 600 млн на боротьбу з коронавірусом без додаткових умов і ще стільки ж в обмін на реформи.

Президент Володимир Зеленський висловив сподівання, що Україна отримає від Євросоюзу 1,2 млрд євро, які призначаються на боротьбу з пандемією COVID-19 і подоланням її наслідків.
"Це важливі засоби, які зможуть гарантувати макрофінансову стабільність у нашій країні і пом'якшать негативні наслідки пандемії для громадян. Я дякую за це і щиро сподіваюся, що пропозиція буде схвалена Європарламентом і Радою ЄС. Упевнений, це стане черговим сигналом про міцну дружбу і партнерство Європи з Україною", - заявив глава держави під час відеозвернення, що транслювалося ввечері в четвер, 23 квітня.

Зазначимо, що Єврокомісія схвалила надання Україні 1,2 млрд євро допомоги двома траншами по 600 млн. Перший транш Євросоюз готовий надати без додаткових вимог одразу ж після того, як відповідні рішення будуть схвалені Європарламентом і Радою ЄС.
Для отримання другої половини суми Україна має виконати умови, які будуть узгоджені Єврокомісією та Кабінетом міністрів України на майбутніх переговорах.
Представник України при ЄС Микола Точицький припускає, що це можуть бутизаходи у сфері публічного управління фінансами, боротьба з корупцією, реформування митниці, оподаткування та сфери соціального забезпечення, спрощення умов ведення бізнесу тощо. 
Посол звернув увагу, що ЄС надає допомогу державам, які співпрацюють із Міжнародним валютним фондом.


Нагадаємо, 21 квітня Єврокомісія підбадьорила надання Україні 1,2 млрд євро допомоги для боротьби з пандемією COVID-19 і подолання її наслідків.
Німеччина надасть Україні 150 млн євро на боротьбу з коронавірусом COVID-19.
США виділять Україні на боротьбу з коронавірусом 1,2 млн доларів. Ще 70 млн доларів нададуть Україні міжнародні донори - ООН, ЮНІСЕФ та ПРООН. Також Європейський інвестиційний банк (ЄІБ) погодився надати Україні кредит в обсязі 40 млн євро для швидкого реагування та проведення необхідних заходів з подолання коронавірусу в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



