Копирайт изображения
UNIAN
Кабінет міністрів схвалив запровадження режиму надзвичайної ситуації по всій Україні на 30 днів.
За словами прем'єр-міністра Дениса Шмигаля, це потягне за собою і продовження карантинних заходів.
Режим надзвичайної ситуації в Україні триватиме до 24 квітня.
Коронавірус в Україні: ще одна людина померла, загалом 113 захворілих
Коронавірус в Україні. Інтерактивна мапа
"Ховати знайомих гірше". Як живе Європа на карантині
До цього режим надзвичайної ситуації для боротьби з коронавірусом запроваджували лише в окремих областях України.
Режим надзвичайної ситуації не варто плутати із режимом надзвичайного стану.
Копирайт изображения
UNIAN
Режим надзвичайної ситуації запроваджується в країні або на окремих територіях в разі "порушення нормальних умов життя населення" - це може бути, приміром, епідемія, стихійні лиха, катастрофи тощо.
В разі оголошення надзвичайної ситуації влада має змогу організовувати санітарно-епідеміологічні заходи, проводити евакуацію, посилювати охорону громадського порядку, призупиняти роботу підприємств тощо.
Ключова відмінність від надзвичайного стану - режим надзвичайної ситуації жодним чином не обмежує конституційні права і свободи людей.
Натомість надзвичайний стан - це особливий правовий режим, за якого ці права можуть тимчасово обмежуватися - як-от свобода пересування, свобода зібрань тощо.
Станом на ранок 25 березня в Україні зареєстровано 113 підтверджених випадків коронавірусу.
Найбільше випадків - у Чернівецькій області (38), Києві (31) та Київській області (22).
Ще 5 випадків виявили в Івано-Франківській, 4 - в Тернопільській, по 2 у Дніпропетровській, Запорізькій, Львівській і Житомирських областях.
По 1 випадку зареєстрували у Волинській, Донецькій, Луганській, Одеській та Черкаській областях.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
