Нацбанк продовжує проводити операції з обміну готівки на безготівкову валюту.

Національний банк нарешті отримав з-за кордону партію готівкового долара США, необхідного для підкріплення кас банків. Сьогодні НБУ провів операцію з обміну цієї готівки на безготівкову валюту банків. Участь в цій операції взяли 11 з 14 банків, які мають статус системно важливих. Запропонований обсяг готівкової валюти склав 130 млн дол. США і був повністю викуплений банками.
Зараз НБУ очікує другу партію готівкового долара. Нацбанк продовжує проводити операції з обміну готівкових на безготівкову валюту, щоб банки могли безперебійно задовольняти попит своїх клієнтів на зняття готівки в доларах або євро. Втім, регулятор рекомендує громадянам обмежувати операції з готівкою і при необхідності проводити всі операції онлайн та з допомогою платіжних карток. Це безпечніше.


Раніше в НБУ заявили про те, що з початку року регулятор продав близько 1,5 млрд доларів для згладжування курсових коливань. Також Нацбанк закликав з метою недопущення поширення нового коронавірусу перевести виплату зарплат, пенсій, субсидій та інші виплати у безготівкову форму.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



