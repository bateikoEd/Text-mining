Позов подали три американські штати.

Верховний суд США відхилив позов про припинення на час пандемії COVID-19 імміграційних правил, за якими влада може відмовити в наданні дозволу на постійне проживання іммігрантам, які в майбутньому можуть звернутися за державною допомогою. Такий позов подали одразу три штати - Нью-Йорк, Коннектикут і Вермонт, пише російська служба "Голосу Америки".
Позивачі від штатів доводили, що коронавірус кардинально змінив стан справ. Іммігранти можуть зіткнутися з проблемами при отриманні медичної й іншої допомоги, що негативно відбитися на всьому американському суспільстві.
Правило, за яким влада може відмовити іммігрантам, запровадила адміністрація президента США Дональда Трампа. Рішення Верховного суду підтримали всі дев'ять суддів.


У понеділок, 20 квітня, президент США Дональд Трамп заявив, що призупинить легальну імміграцію, щоб обмежити поширення нового коронавірусу і зберегти робочі місця для американців. Строки та правові засади такого рішення у Білому домі не коментували, однак Reuters повідомили про те, що США зробить виключення для деяких категорій людей. Ті, хто  беруть участь у реагуванні на спалах коронавірусу, включаючи працівників сільського господарства та ті, хто допомагає забезпечити продовольчі запаси в США, можуть розраховувати на допомогу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



