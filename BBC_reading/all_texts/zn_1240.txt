Кабмін готує антикризовий план для енергетики, хоча профільне міністерство залишається без повноцінного керівника.

На позачерговому засіданні Верховної Ради в четвер, 16 квітня, депутати розглянуть питання призначення нового міністра енергетики та захисту довкілля, повідомив голова фракції "Слуги народу" Давид Арахамія.
"У нас у четвер буде новий міністр. Дійсно, в енергетиці зараз криза, не вистачає особи, що приймає рішення, тому ми обов'язково його отримаємо. Вже з програмою і розрахунками", - заявив політик в ефірі телеканалу "Україна 24" ввечері у вівторок, 14 квітня.
Ім'я кандидата на посаду глави Міненерго він називати не став.
За словами Арахамії, незважаючи на відсутність призначеного парламентом міністра, уряд розробляє антикризовий план для вітчизняної енергетики.


4 березня Верховна Рада відправила у відставку уряд Олексія Гончарука, проголосувала за призначення Дениса Шмигаля прем'єр-міністром і затвердила новий склад уряду.
Новий склад Кабміну приступив до роботи без економічного блоку. Обов'язки міністра енергетики та захисту довкілля після звільнення Олексія Оржеля виконує його колишній перший заступник Віталій Шубін.
29 березня Шмигаль представив на засіданні погоджувальної ради Ольгу Буславець в якості кандидата на посаду глави Міненерго. Проте вже наступного день спікер Дмитро Разумков на прохання президента Володимира Зеленського зняв з порядку денного питання призначення міністра енергетики.
Детальніше про другий уряд Зеленського читайте в статті Юлії Самаєвої "Як прошмигнути в прем'єри" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



