З початком доби, 24 квітня, збройні формування РФ два рази обстріляли українських бійців.

Упродовж четверга, 23 квітня, бойовики в Донбасі 15 разів обстріляли позиції Об'єднаних сил, відкривши  вогонь із заборонених мінометів калібру 82 мм, а також з гранатометів різних систем, великокаліберних кулеметів та стрілецької зброї. Про це повідомили у штабі в п'ятницю, 24 квітня. 
"Переважна більшість порушень була зафіксована в районі відповідальності оперативно-тактичного угруповання "Схід", де ворог 13 разів обстріляв підрозділи Об'єднаних сил", - йдеться в повідомленні. 
Обстрілів зазнали околиці Новомихайлівки, Павлополя, Мар'їнки, Широкиного, Новоселівки-2, Авдіївки, Новотроїцького та Старогнатівки.
У районі відповідальності оперативно-тактичного угруповання "Північ" збройні формування Російської Федерації вдалися до двох обстрілів: поблизу населеного пункту Оріхове та біля Новозванівки.
Внаслідок ворожих обстрілів троє українських воїнів отримали поранення.
З початком доби, 24 квітня, збройні формування РФ двічі обстріляли позиції українських бійців в районі Оріхового та поблизу Павлополя. За поточну добу втрат серед українських захисників немає.



Напередодні представники України в Тристоронньої контактної групи озвучили позицію Києва щодо продовження розведення сил і засобів у зоні проведення операції Об'єднаних сил.
Україна наполягає, щоб нові ділянки розведення відповідали запитам гуманітарного характеру і створювали острівці безпеки для місцевих мешканців – громадян України.
При цьому учасники ТКГ (представники України, ОБСЄ та Росії) погодилися з необхідністю активізації до відкриття нових контрольних пунктів в'їзду-виїзду на лінії розмежування.
Нагадаємо, на зустрічі в Мінську 17 січня українська сторона запропонувала разведенние в районі залізничного мосту в Станиці Луганській, поблизу Авдіївки, Новоселівки Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



