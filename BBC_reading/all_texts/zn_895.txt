Конкурс на посаду керівника "Укрзалізниці" призупинено на час карантину.

Виконуючий обов'язки голови правління "Укрзалізниці" Марчек Желько буде звільнений зі своєї посади. Про це заявив міністр інфраструктури Владислав Криклій під час онлайн-прес-конференції.
За його словами, Марчек не виправдав довіри відомства. "В "Укрзалізниці" є в. о. голови компанії. Але, на жаль, він не виправдав довіри і найближчим часом буде звільнений. Це питання декількох днів", - заявив Криклій, передає РБК-Україна.
При цьому він додав, що через введений карантин по коронавірусу конкурс на посаду керівника "Укрзалізниці" буде припинений, тому що не всі можуть зараз пройти співбесіду.
Криклій також повідомив, що після завершення карантину буде оголошено новий конкурс на посаду глави Адміністрації морських портів України.
"Зараз в АМПУ є виконуючий обов'язки. Зараз проводиться конкурс на посаду голови АМПУ. Але думаю, вже після карантину буде проводитися новий конкурс. Бо вже двічі виникали сумніви до кандидатів щодо їх порядності та належності до тих чи інших груп", - заявив він.


Нагадаємо, 5 лютого Кабмін тимчасово поклав обов'язки голови правління "Укрзалізниці" на Марчека Желько. Він буде виконувати обов'язки керівника УЗ до обрання голови правління. Марчек Желько увійшов до складу правління "Укрзалізниці" у 2016 році. У 2014-2015 роках був незалежним членом наглядової ради компанії "Укрросметал".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



