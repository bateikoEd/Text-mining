Запропонована страховка розрахована ще на 140 хвороб.

Під час наради з питань запобігання поширенню COVID-19 президент України Володимир Зеленський запропонував розглянути можливість страхування українських лікарів, які працюють з хворими на коронавірус. Про це повідомляє пресслужба глави держави.
Наголошується, що таку пропозицію Зеленський озвучив після доповіді голови Луганської ОДА про ініціативу застрахувати лікарів, що працюють з зараженими, а також мобільні бригади, які перевозять інфікованих, в Луганській області.
"Знаю, що ця страховка розрахована і на наслідки коронавірусу, і ще на 140 хвороб. Коштує вона дешево. Лікарі в регіоні дуже вдячні. Це чудовий приклад того, як місцева влада знаходить гарні і якісні рішення під час епідемії. Прошу розглянути можливість такого страхування по всій Україні", - сказав Зеленський.


Раніше міністр охорони здоров'я України Максим Степанов відзначив, що питання підвищення заробітної плати на 300% лікарям, які безпосередньо працюють з COVID-19, повинне розмежовуватися у часі. Він додав, що президент України вже підписав відповідний закон, згідно з яким передбачено близько 15,8 млрд гривень саме на підвищення заробітної плати медичним працівникам, які працюють з COVID-19.
Як повідомлялося, в Україні коронавірус зафіксували у 1245 медиків.
Станом на ранок 24 квітня в Україні COVID-19 підтверджений у 7 647 чоловік, з них 193 летальних випадків, 601 пацієнт видужав.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



