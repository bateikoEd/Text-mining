Додому повернулись близько 700 громадян.

В Україну вранці у неділю, 29 березня, прибув спецпотяг рейсу "Київ-Москва-Київ". На ньому повернулися близько 700 українців, які застрягли в Росії через пандемію коронавірусу Covid-19, повідомляє пресцентр Державної прикордонної служби України.
"Потяг прибув до столичного вокзалу близько 8:00 ранку сьогодні. Для його оформлення прикордонники зі співробітниками Нацполіції перекрили периметр території з обмеженим режимом доступу", - розповіли прикордонники.
Вони разом з медиками перевірили прибулих, усім українцям провели температурний скрінінг, лікарі опитали пасажирів про стан здоров'я. Громадяни отримали пам'ятки і заповнили інформовані згоди про самоізоляцію.
"На час оформлення на вокзалі чергували карети швидкої. Прикордонні наряди перебували в засобах індивідуального захисту, а прикордонники, які здійснювали перевірку документів, додатково в захисних костюмах", - додали у Держприкордонслужбі.
Цей потяг був організований Міністерствами іноземних справ і інфраструктури, а також "Укрзалізницею", щоб доправити українців із-за кордону. Ним на виїзд з України вибули громадяни, які мали право виїхати в Росію.



Як повідомлялося, 25 березня прем'єр-міністр Денис Шмигаль доручив Міністерству закордонних справ та Мінінфраструктури терміново розробити рішення щодо закриття українських кордонів для будь-якого пасажирського сполучення.
16 березня України закрила кордони для іноземців. Під час дії заборони на територію країни не можуть в'їхати іноземці та громадяни без громадянства. Крім того, по всій країні запровадили режим надзвичайної ситуації , який діятиме до 24 квітня, - і продовжили карантин.
В Україні офіційно підтверджено понад 400 випадків захворювання на Covid-19. Двоє українців вилікувалися, дев'ятеро померли.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



