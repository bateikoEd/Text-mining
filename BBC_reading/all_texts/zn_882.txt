Напередодні фахівці повідомляли про вторгнення на територію країни арктичного повітря.

Цієї ночі в Україні очікується похолодання. Укргідрометцентр прогнозує, що температура повітря опуститься до – 5 градусів, пише "Укрінформ".
"Вночі 8 квітня у східних та Запорізькій областях очікуються сильні заморозки 0-5° (ІІ рівень небезпечності - помаранчевий); на решті до території України на поверхні ґрунту заморозки 0-5° (І рівень небезпечності - жовтий)", - йдеться в повідомленні.


Нагадаємо, що надзвичайно тепла погода цього року та брак вологи у ґрунті може призвести до зменшення урожаю зернових в Україні на третину, у порівнянні з минулим роком, прогнозують експерти. Утім, зниження обсягів врожаю у 2020-му не вважають критичним. 
Трохи оптимістичніший прогноз майбутнього врожаю зернових дає національний науковий центр "Інститут аграрної економіки": урожай зернових і зернобобових культур в Україні 2020 року може становити 67,4 млн тонн, що на 7,7 млн тонн, або на 10,3%, менше, ніж рекордний урожай зернових 2019-го.
Детальніше про те, чому хліб подорожчає, чи ускладнює карантин роботу аграріїв та як коронакриза вплине на експортні прибутки України читайте в статті.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



