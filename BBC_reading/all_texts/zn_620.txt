"Виникло непорозуміння – мені надійшло чимало повідомлень, нібито ані фельдшерів, ані водіїв швидкої немає в наказі, бо ж не прописано окремо".

В переліку медичних спеціальностей, яким через роботу в період пандемії коронавірусу буде збільшено оклад, є також водії машин швидкої медичної допомоги та фельдшери. Про це на своїй сторінці в телеграм повідомила пресслужба МОЗ з посиланням на очільника відомства Максима Степанова.
"У списку спеціальностей є зокрема і всі посади "екстренки" – у пункті про лікарів інших спеціальностей, що зайняті лікуванням лабораторно підтверджених випадків COVID-19. Однак виникло непорозуміння – мені надійшло чимало повідомлень, нібито ані фельдшерів, ані водіїв швидкої там немає, бо ж не прописано окремо. Ця інформація не відповідає дійсності", - заявив міністр.

Степанов додав, що, аби уникнути непорозумінь, цей пункт в наказі пропишуть окремо. Впродовж дня інформація з'явиться на сайті МОЗ.
 

Раніше мер Києва Віталій Кличко пообіцяв лікарям інфекційних відділень, які працюють з зараженими китайським коронавірусом, доплату в розмірі від 5 до 10 тис. гривень.
Відомо, що на минулому засіданні КМДА було прийнято рішення збільшити фінансування столичних медичних установ. Для доплати медичним працівникам, які працюють з хворими на коронавірус, виділили додаткові 894 мільйони гривень.
Нагадаємо, минулого місяця розмір середньої зарплати в Україні зріс на 120 гривень. Найменш оплачуваними виявилися медична сфера та галузь готельно-ресторанного обслуговування, а найбільші заробітні плати у фінансистів та страховиків. 
Медпрацівники отримують в середньому 7 471 гривень в місяць, (на 2,4% більше, ніж в січні), а працівники готелів та ресторанів — 7411 гривню (на 0,2% більше, ніж у січні).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



