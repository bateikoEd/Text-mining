Як саме Кабмін виконуватиме його обіцянку, прем'єр не уточнив.

Прем'єр-міністр Денис Шмигаль анонсував створення урядом півмільйона нових робочих місць уже в травні, щоб мінімізувати негативний вплив карантинних заходів на соціально-економічну ситуацію в країні. Як саме Кабінет міністрів реалізує цю обіцянку, голова уряду не уточнив, анонсувавши презентацію плану наступного тижня.
"Уже в травні стоїть завдання створити 500 тисяч нових робочих місць, щоб Україна не опинилася на порозі ще більш глибокої економічної кризи", - заявив Шмигаль в ефірі телеканалу "Україна" увечері в п'ятницю, 10 квітня.
За його словами, у кабміні вже є якийсь план, розроблений "кращими вченими зі світовими іменами", а участь у його реалізації ьратиме Рада економічного розвитку на чолі з прем'єром.
"Ми переглянули напрямки, стратегії і презентуватимемо ї наступного тижня", - зазначив Шмигаль.
Він також повідомив, що Кабмін прогнозує продовження спаду промислового виробництва і падіння ВВП.
"Це є у макропрогнозі, затвердженому Кабінетом міністрів. І ми розуміємо, що з цим щось треба робити", - пояснив прем'єр.



25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



