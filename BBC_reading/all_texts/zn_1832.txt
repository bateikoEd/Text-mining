У своєрідній конференції візьмуть участь медпрацівники України, зокрема й ті, хто повернувся з Італії, та США.

В МОЗ розповіли про плани проведення телемосту між медичними працівниками України та США. Про це під час брифінгу розповіла заступник міністра охорони здоров'я Ірина Микичак.
"Ми провели вже 2 телемости з китайськими колегами. Наступного тижня плануємо проведення у широкому форматі, орієнтуємося на 500 учасників, телемоста за участі наших лікарів, які повернулися з Італії, і колег зі США", - повідомила чиновниця.
За її словами, Італія та США – це країни, де раніше було зафіксовано найвищий рівень інфікованості та смертності від нового коронавірусу, тому цей досвід буде особливо цінним для українських медпрацівників.


Раніше очільник МОЗ Максим Степанов заявив, що зміна механізмів фінансування медичних закладів внаслідок другого етапу медичної реформи не призведе до звільнення медичних працівників, оскільки це є неприпустимим.
Міністр заявив, що відомство налаштоване на діалог з регіонами, аби не "допустити катастрофічних наслідків фінансування галузі".
Учасники селекторної наради розповіли, хто перебуває у зоні ризику через недостатнє фінансування. Як стало відомо, це протитуберкульозна служба, психіатричні лікарні, екстрена медична допомога і високоспеціалізовані медичні напрями.
Нагадаємо, що генеральне директорка обласної реабілітаційної лікарні  у Дніпрі Інеса Шевченко у якості підтримки усіх лікарів України, яким не доплачують зарплатню після початку другого етапу медичної реформи, оголосила голодування. 
Як відомо, гендиректорка повідомила про свої плани голодувати напередодні – 17 квітня, у себе на сторінці в Facebook. Лікарка зазначила, що акція ця безстрокова, та висловила сподівання, що її підтримає медичних персонал по всій Україні.
Другий етап медичної реформи розпочався 1 квітня. Основний принцип - "гроші йдуть за пацієнтом" в закладах, які надають спеціалізовану медичну допомогу. За попереднім планом уряду, це повинно було слугувати зростанню заробітної платні медичних працівників.
Нагадаємо, на крайньому брифінгу очільник МОЗ Максим Степанов зазначив, що  питання підвищення заробітної плати на 300% лікарям, які напряму працюють з COVID-19, має розмежовуватись по часу.
Він додав, що президентом України вже підписано відповідний закон, передбачено близько 15, 8 млрд гривень саме на підвищення заробітної плати всім медичним працівникам, які працюють з COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



