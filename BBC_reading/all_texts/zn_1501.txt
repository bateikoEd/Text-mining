На станції "Академік Вернадський" полярники провели свою службу.

Церква Святого Володимира в Антарктиді стала єдиною церквою ПЦУ, де відбулося святкове богослужіння з мирянами, без карантинних обмежень. Про це зазначив Національний антарктичний науковий центр України у Facebook.
"Сьогодні на станції "Академік Вернадський", як і у всій Україні, святкують Воскресіння Христове. Як не дивно, сьогодні наші полярники отримали унікальний "привілей" - станційна церква Св. Володимира сьогодні є єдиним храмом Помісної Православної Церкви України, де відбулося повноцінне особисте святкове богослужіння і віряни мали змогу святкувати всі разом. Це не порушення правил карантину – Антарктида досі лишається єдиним континентом планети, де немає коронавірусу", - йдеться в повідомленні.
Богослужіння провів керівник 24ої УАЕ Ігор Дикий. Науковці зазначають, що на станцію ще мають прибути зимувальники 25ї Української Антарктичної Експедиції, які змінять 24у УАЕ та літній сезонний загін.
"Сподіваємось, що вже ввечері дві возз'єднані команди матимуть змогу святкувати це світлий день разом", - пише НАНЦ України.



Всього під час проведення Великодніх богослужінь у ніч з 18 на 19 квітня поліція зафіксувала 19 випадків порушення карантинного режиму. Святкові богослужіння проводилися у 13 658 храмах в усіх регіонах України, які відвідали майже 130 тисяч громадян.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



