Мережі виконують рекомендації АМКУ.

Найбільші торговельні мережі після рекомендацій Київського обласного територіального відділення АМКУ почали знижувати націнку на продукти. Про це повідомив глава столичного відділення Олексій Хмельницький.
За його словами прислухалися до рекомендацій NOVUS, Ашан, METRO Cash & Carry Ukraine, Сільпо, BILLA, АТБ-Маркет, VARUS, ЕКО маркет, Велика Кишеня, Велмарт.
"Ми вже отримали від них відповідні листи. Завтра, цю інформацію зможуть перевірити всі бажаючі в магазинах зазначених мереж", - зазначив Хмельницький у себе в Facebook.
Більш того, за його словами, такі мережі як NOVUS, BILLA, VARUS, ЕКО Маркет, Велика Кишеня, Велмарт на період карантину взагалі прибрали торговельну націнку на окрему групу товарів. Мова йде про окремих позиціях по таких товарах як - борошно, буряк, капуста, картопля, морква, різні крупи (в т. ч гречка), цибуля, цукор, олія, макаронні вироби, молоко та яйця.
Також Хмельницький зазначив, що мережі повідомили про суттєве зниження націнки на лимони.
"Що стосується розслідування справи за ознаками антиконкурентних узгоджених дій щодо одночасного підвищення цін на продукти першої необхідності в Києві і області, то воно триває, проводиться аналіз отриманої інформації і вже є певні напрацювання", - підкреслив він. Перші результати очікуються до кінця травня.


Нагадаємо, що наприкінці березня в АМКУ повідомили, що спостерігається зростання роздрібних цін на продукти харчування в ряді регіонів. Комітет також зажадав від рітейлерів обґрунтування підвищення вартості. Так, гречана крупа подорожчала більш ніж на 50%, картоплю – майже на 60%.
Потім Київське обласне територіальне відділення АМКУ порушило справу проти постачальників продуктів харчування і найбільших мереж продовольчих магазинів Києва.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



