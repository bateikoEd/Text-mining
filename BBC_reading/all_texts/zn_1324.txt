Україна поверне 19 громадян.

Почався черговий етап взаємного звільнення утримуваних осіб - Україна повертає 19 своїх громадян. Враховуючи карантинні обмеження, які діють у державі, після повернення звільнені українці вирушать на обов'язкову обсервацію. Про це повідомив Офіс президента у четвер, 16 квітня.
Як повідомляють в ОП, взаємне звільнення утримуваних осіб відбувається в рамках формату "всіх на всіх".
Наголошується, що переговори щодо звільнення українців, яких утримують на території окупованого Криму і в Росії, тривають.
"Слід пам'ятати, що оприлюднення в ЗМІ імена тих, кого Україна намагається повернути, ускладнює процес їх включення в списки на звільнення", - підкреслили в пресслужбі.



Раніше повідомлялося, що до контрольно-пропускного пункту "Горлівка", де має пройти взаємне звільнення утримуваними особами, прибув автобус з утримуваними угрупованням "ДНР" людьми.
Домовленість щодо проведення обміну не пізніше Великодня була досягнута учасниками Тристоронньої контактної групи в ході консультацій 8 квітня. Крім того, за словами міністра у справах тимчасово окупованих територій і внутрішньо переміщених осіб Олексія Резнікова, формула "всіх на всіх" – це принципова політична домовленість лідерів в рамках нормандського формату, яка прозвучала в грудні 2019 року в Парижі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



