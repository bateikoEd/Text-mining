За словами прем'єра, таку ідею підтримала Рада з економічного розвитку.

Після 11 травня Кабінет міністрів планує використовувати інструмент адаптивного регіонального карантину, заявив прем'єр Денис Шмигаль. Таку заяву голова Кабміну зробив під час засідання уряду.
"Ми приймемо цілу низку рішень, які послаблять з 11 травня деякі карантинні умови. Це вже прописано і прораховано", - зазначив Шмигаль.
За його словами, карантин послаблять, але за умови, що кількість хворих не збільшуватиметься. Шмигаль також розповів про те, що Рада з економічного розвитку погодилися з необхідністю запуску адаптивного карантину.
"Це означає, що в разі загострення інфекції в інших регіонах, ми будемо посилювати карантин саме там, а не по всій Україні. Але це наступні наші кроки після 11 травня", - пояснив глава уряду.


Кабінет міністрів продовжив карантин до 11 травня. При цьому умови карантинного режиму кілька разів посилювали.
24 квітня Денис Шмигаль оприлюднив план щодо виходу України з карантину, який включає в себе п'ять етапів. При цьому, за словами глави уряду, другий, третій і четвертий етапи можуть реалізувати одночасно.
Станом на 29 квітня в Україні захворіли на коронавірус 9 886 осіб, за останню добу зареєстрували 456 нових випадків. Всього в країні через коронавірус померли 250 осіб, вилікувались 1103 пацієнта.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



