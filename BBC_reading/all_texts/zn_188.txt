Президент сам очолив створений орган.

Президент України Володимир Зеленський створив Координаційну раду з питань протидії поширенню Covid-19, і сам її очолив. Відповідний указ датований 16 березня.
Згідно з указом, Координаційна рада є консультативно-дорадчим органом при президенту України. Основним її завданням є моніторинг ситуації та напрацювання пропозицій щодо ефективних заходів для протидії поширення "китайського" коронавірусу в Україні.
Координаційна рада з протидії поширенню COVID-19 має право:
- отримувати в установленому порядку від державних органів та органів місцевого самоврядування, підприємств, установ, організацій інформацію, документи та матеріали;
- запрошувати на засідання та заслуховувати інформацію представників міністерств, інших центральних і місцевих органів виконавчої влади, керівників державних підприємств, установ та організацій з питань, що належать до її компетенції.
До складу Координаційної ради увійшли
- президент Володимир Зеленський – голова ради;
- міністр внутрішніх справ Арсен Аваков;
- секретар Ради нацбезпеки та оборони Олексій Данілов;
- голова Держприкордонної служби Сергій Дейнеко;
- міністр охорони здоров'я Ілля Ємець;
- голова Офісу президента Андрій Єрмак;
- міністр інфраструктури Владислав Криклій;
- міністр закордонних справ Дмитро Кулеба;
- головний санітарний лікар України Віктор Ляшко;
- міністр оборони Андрій Таран;
- заступник керівника Офісу президента Кирило Tиmoшенко – секретар Координаційної ради;
- начальник Генерального штабу Руслан Хомчак;
- перший помічник президента Сергій Шефір;
- прем'єр-міністр Денис Шмигаль
Указ №88/2020 набирає чинності з дня його опублікування, тобто 16 березня.


З 12 березня в Україні діє тритижневий карантин для профілактики поширення Covid-19. Разом з тим, місцева влада великих міст вводить додаткові більш жорсткі заходи:обмежене пересування людей по місту, під забороною всі масові, культурні і спортивні заходи, працювати будуть тільки аптеки, заправки і продуктові магазини.
Відстежувати ситуацію з поширенням коронавіруса в країні можна за допомогою спеціального онлайн-сервісу, отримувати інструкції про способи боротьби з вірусною інфекцією через SMS-сповіщення від МОЗ.
Як стало відомо ZN.UA, 17 березня РНБО збереться на екстренне засідання для вирішення питання щодо введення в Україні надзвичайного стану.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



