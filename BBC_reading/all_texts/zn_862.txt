Ймовірно, розігрів верхніх шарів атмосфери планети пов'язаний з електрикою полярних сяйв.

Вчені за допомогою даних, зібраних станцією Cassini, наблизилися до розгадки таємниці атмосфери Сатурна. Ймовірно, розігрів її верхніх шарів пов'язаний з полярними сяйвами, повідомляє NASA.
Верхні шари газових гігантів Сонячної системи – Юпітера, Сатурна і Нептуна – гарячі, як і в Землі. Але, на відміну від Землі, ці планети розташовуються набагато далі від Сонця, тому джерело тепла, яке нагріває їхню атмосферу, залишалося загадкою для дослідників.
Тепер же вчені припустили, що верхні шари атмосфери Сатурна і, можливо, інших планет розігрівають полярні сяйва. Електричні струми, викликані взаємодіями між сонячним вітром і зарядженими частинками від супутників Сатурна, викликають полярні сяйва і нагрівають верхню атмосферу.
Відтворивши картину того, як тепло циркулює в атмосфері, вчені зможуть зрозуміти, яким чином полярні електричні струми нагрівають верхні шари атмосфери планети і приводять у рух вітри. Глобальна система вітрів може розподіляти енергію, яка спочатку відкладається поблизу полюсів, переводячи її у екваторіальні області і нагріваючи їх.
"Ці результати важливі для нашого загального розуміння верхніх шарів атмосфери планети і є важливою частиною спадщини Cassini. Вони допомагають відповісти на питання, чому верхні шари атмосфери настільки гарячі, тоді як решта атмосфери – через віддалення від Сонця - холодна", - заявив один з авторів дослідження Томмі Коскінен.
Підписуйтесь на наш Telegram-канал з новинами технологій та культури.


Космічна станція Cassini-Huygens, вартістю понад три мільярди доларів, була запущена в космос у 1997 році для дослідження Сатурна і його супутника Титана.
Cassini названа на честь італійського вченого Жана Доменіко Кассіні, який довів, що кільце Сатурна складається з двох частин, розділених темною смугою (ділення Кассіні) також вважав, що кільця Сатурна складаються з часток різних розмірів.
Cassini-Huygens – одна з найбільш грандіозних космічних станцій, коли-небудь запущені в космос. Вона була наповнена величезною кількістю інструментів і камер для точних вимірювань і знімків високої якості в різних атмосферних умовах і спектрі кольору.
Одне з досягнень вчених NASA, які досліджують фотографії з Cassini, - виявлення рідкої води в глибині Титану. Також раніше NASA опублікувало небувало чіткі фото кілець Сатурна.  
Станція згоріла у верхніх шарах атмосфери планети у вересні 2017 року, пропрацювавши на орбіті Сатурна 13 років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



