В організації наголосили на тому, що коронавірусом можна інфікуватися повітряно-капельним шляхом.

Лише 7% громадян України інфікувалися новим коронавірусом за кордоном, решта, тобто 93% - захворіли вже вдома. Про це повідомляє Центр громадського здоров'я МОЗ.
У відомстві також наголосили на тому, що коронавірусом можна інфікуватися повітряно-капельним шляхом, за умови близьких контактів із вже зараженою особою. Під час чхання чи кашлю у хворого виділяються дрібні каплі, які і є основним джерелом зараження.

"Ці краплі поширюються на відстань близько метра від хворого і можуть потрапляти на слизові оболонки очей, носа і рота іншої людини, яка знаходиться поруч", - йдеться в повідомленні.
Також фахівці дали поради, які можуть убезпечити від зараження COVID-19:
- безконтактне вітання: вітайтеся без потиску рук;
- гігієна рук: якомога частіше мийте руки з милом протягом 20-40 секунд теплою водою з милом або обробляйте їх дезінфектором з умістом спирту не менше 60%;
- дотримання респіраторної гігієни та етикету кашлю: кашляти і чхати потрібно в одноразову серветку, яку потім відразу треба викинути або, якщо її немає - у згин ліктя;
 - дотримання дистанції: не менше півтора метра від інших людей;
 - самоізоляція в разі появи респіраторних симптомів: потрібно ізолюватися від тих, з ким проживаєте, настільки, наскільки це можливо. Особливо, якщо серед них є люди похилого віку.
 

Раніше в МОЗ повідомляли, що ріст кількості нових інфікованих, який спостерігається в Україні останніми днями – це наслідок того, що українці проігнорували попередження та не дотрималися карантинних заходів на Вербну неділю, а також під час Великодня.
Нагадаємо, Кабінет міністрів продовжив карантин в Україні до 11 травня.
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
Продовження карантину міністри підтримали одноголосно.
За словами прем'єр-міністра, є дві умови початку виходу країни з карантину: перша - протягом 10 днів приріст нових хворих не повинен змінюватися і коливатися в районі 5%, друга - лікарні для COVID-19 повинні бути заповнені пацієнтами менше ніж на 50%. У разі, якщо ці умови будуть виконані до 11 травня, то з цього моменту можна буде говорити про відкриття парків і скверів, закладів торгівлі непродовольчими товарами та частини об'єктів побутових послуг.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



