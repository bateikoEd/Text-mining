До цього часу Україна користувалася імпортними тестами.

Наступного тижня в Україні почнуть виробництво тестів для виявлення коронавірусної інфекції COVID-19. Про це на останньому брифінгу повідомив заступник очільника МОЗ та головний санітарний лікар Віктор Ляшко.
"Ми працювали з Інститутом молекулярної біології, працювали з іншими виробниками вітчизняних тестів. Я думаю, наступного тижня у нас вже буде серійне виробництво тестів і будуть поставки вітчизняних тестів у ПЛР-лабораторії", - сказав Ляшко, зазначивши, що МОЗ зможе забезпечити лабораторними дослідженнями всіх, хто цього потребує.
За словами головного санлікаря, до цього Україна користувалася імпортними тестами.
За добу в Україні зафіксували 135 нових випадків зараження коронавірусною інфекцією. Відзначається, що загальна кількість хворих становить 804 людини.
Раніше віце-прем'єр-міністр України з питань європейської та євроатлантичної інтеграції Вадим Пристайко відвідав Інститут молекулярної біології і генетики НАН України, розповівши про роботи по налагодженню виробництва українських тест-систем на коронавірус.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



