Умар Кремльов впевнений, що другий бій боксерів має відбутися.

Генеральний секретар Федерації боксу Росії Умар Кремльов заявив про плани організувати реванш росіянина Мурата Гассієва і колишнього абсолютного чемпіона світу в першій важкій вазі Олександра Усика, повідомляє ТАСС.
"Багато запитують мене про бій між Гассієвим і Усиком - я можу сказати, що реванш буде, і я впевнений, що Мурат переїде свого опонента.
У першому бою були об'єктивні причини, але я в жодному випадку не применшую заслуг Олександра. Усик - хороший боксер, але Мурат його переїде в реванші. При хорошому стані Гассієва, повірте, результат буде іншим, просто подивіться, наприклад, як Артур Бетербієв спокійно зім'яв Олександра Гвоздика", - заявив Кремльов.
Усик і Гассієв зустрілися у фіналі Всесвітньої боксерської суперсерії влітку 2018 року в Москві. Українець переміг одноголосним рішенням суддів і став абсолютним чемпіоном світу.


Раніше повідомлялося про те, що у Великобританії зняли фільм про перемогу Усика.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



