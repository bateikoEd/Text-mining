В Німеччині мають намір продовжити сезон після вихіду з карантину.

Керівництво німецької Бундесліги готове до відновлення футбольного сезону.
Як повідомляє офіційний сайт Німецької футбольної ліги, клуби можуть відновити чемпіонат вже в травні, але поєдинки будуть проходити без уболівальників.
Повідомляється, що на матчах Бундесліги зможуть бути присутніми максимум 213 осіб, а клуби повинні максимально скоротити кількість персоналу і журналістів, які мають право перебувати на арені під час поєдинку.
Також для відновлення чемпіонату розроблені спеціальні правила гігієни (тестування на COVID-19, регулярна перевірка загального стану здоров'я футболістів і т. д.).
Зазначимо, що остаточне рішення про відновлення сезону повинні прийняти компетентні державні органи.
Нагадаємо, до фінішу чемпіонату Німеччини залишилося дев'ять турів. Очолює турнірну таблицю "Баварія", яка випереджає дортмундську "Боруссію" на чотири очки.


Раніше повідомлялося про те, що "Баварія" відновила тренування в умовах карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



