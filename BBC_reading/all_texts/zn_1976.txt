Поновлення роботи стосуватиметься лише критих ринків.

У середу 29 квітня Кабінет міністрів України розгляне можливість поновлення роботи 280 критих продовольчих ринків. Працювати дозволять тим, хто дотримуватися жорстких санітарних норм, повідомили у пресслужбі Офісу президента України.
"Кабінет Міністрів України відпрацьовує можливість відкриття ринків за певним протоколом дотримання правил безпеки під час епідемії COVID-19. Йдеться про понад 280 критих продовольчих ринків, які забезпечують харчами українців і дають можливість збуту продукції малим фермерам", - йдеться в повідомленні ОП.
Зазначається, що розгляд цього питання на найближчому засіданні уряду схвалив Президент України Володимир Зеленський під час традиційної наради з питань запобігання поширенню епідемії COVID-19.
Прем'єр-міністр України Денис Шмигаль також зазначив у своєму дописі в  Telegram про те, що список ринків, яким дозволять працювати може бути розширений, якщо й інші ринки зможуть забезпечити належні умови роботи. За порушення вимог буде встановлена відповідальність, аж до закриття ринків на певний період.


На початку квітня Міністерство охорони здоров'я України видало постанову про дозвіл роботи продовольчих ринків під час карантину за деяких умов. За словами головного санітарного лікаря України Віктора Ляшка постанову прийняли з метою стабілізації цінової ситуації та підвищення доступності продуктів харчування для споживачів. Однак, українці порушували встановленні карантинні правила і вже за два тижні Віктор Ляшко повідомив про припинення роботи ринків.
Як зазначає експерт Продовольчої та сільськогосподарської організації ООН Андрій Ярмак, роздрібні та оптові ринки є основним каналом збуту продукції, особливо плодоовочевої та молочної. Саме ці дві категорії годують селян, а супермаркети України продають максимум 5–7% від усього обсягу ягід, а решта йде через лотки та ринки.
Детальніше про агровиробництво читайте в статті Андрія Ярмака "Нагодувати всіх і самим з голоду не вмерти".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



