Боксерів звинувачують в антиукраїнській діяльності.

Відомі українські боксери Василь Ломаченко (14-1, 10 КО) і Олександр Усик (17-0, 13 КО) потрапили у список сайту "Миротворець".
"Повторюючи кремлівські тези про единонародність, відкидаючи російську агресію і заперечуючи незалежність українського православ'я від контролю Росії (країна-агресор) РПЦ, вони стали на бік зрадників України", – сказано в заяві офіційного сайту організації.
Дані боксерів поміщені в розділ "Чистилище", у який потрапляють люди, які вчинили антиукраїнські дії.


Нагадаємо, раніше Ломаченко та Усик не раз потрапляли в російські скандали.
У квітні вони разом з російськими артистами привітали віруючих із Великоднем, а кілька днів тому Ломаченко у фільмі "Здрастуй, брат, Христос Воскрес!", який опублікований на каналі російського монастиря "Корсунська пустель", назвав українців і росіян "єдиним народом" і зізнався, що не визнає Росію іншою країною.
Свої наступні бої Ломаченко та Усик повинні були провести в травні, проте через пандемію коронавіруса вони були перенесені.


Раніше повідомлялося про те, що Ломаченко опублікував скандальне відео з російським спецназом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



