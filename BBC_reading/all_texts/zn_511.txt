У бізнесмена стріляли з гвинтівки Драгунова.

У Миколаєві в понеділок, 6 квітня, біля входу в бізнес-центр "Техноконтракт" невідомі стріляли в бізнесмена та кримінального авторитета "Мультика" Михайла Титова. Потерпілого у важкому стані відвезли в лікарню швидкої медичної допомоги Миколаєва, пише портал "НикВести".
За попередніми даними, в Титова стріляли зі снайперської гвинтівки Драгунова. Місце події оточила патрульна поліція, там працюють слідчо-оперативна група Центрального райвідділу поліції та оперативники управління карного розшуку. На місці події також знайдено кілька гільз калібру 9 мм.
За інформацією місцевих ЗМІ, працівники поруч розташованої автомийки почули кілька пострілів. Після цього, вискочивши на вулицю, вони побачили, що лежить у калюжі крові на асфальті людини. Постраждалого з місця події на приватному автомобілі відвезли в лікарню.
Стрілець зник з місця події на автомобілі з єврономерами. По місту було оголошено план-перехоплення.


В поліції відзначають, що повідомлення про стрілянину біля бізнес-центру по проспекту Центральному надійшло сьогодні близько 14.00.
На місці події на чолі із начальником ГУНП Олександром Анохіним, керівництвом поліції області, працює слідчо-оперативна група, криміналісти, оперативники УКР і УСР.
"Встановлюються обставини події та приймаються заходи щодо розшуку причетних до вчинення злочину осіб", - йдеться в повідомленні поліції.
За даним фактом поліцейські почали кримінальне провадження за ч. 2 ст. 15, ч. 1 ст. 115 (Замах на умисне вбивство) Кримінального кодексу України. Санкція статті передбачає покарання у вигляді позбавлення волі на строк від семи до п'ятнадцяти років.



Михайло Титов, відомий у кримінальних колах як "Мультик", раніше був затриманий в масштабну спецоперацію СБУ і прокуратури в Миколаєві. Всього у 2018 році були затримані п'ятеро осіб: Михайло Титов, відомий у кримінальних колах як "Мультик", бізнесмен Олексій Пеліпас, а також Борис Серафимов, Дмитро Леонов і Олег Коноваленко.
Пеліпас є бізнес-партнером сина екс-мера Миколаєва Владислава Чайки та співзасновником ТОВ ЮФ "Претор", ТОВ "Бізнес-Реал", ТОВ "Центральний 1", ТОВ "Турбота". За часів мерства Чайки Олексій Пеліпас був членом виконавчого комітету Миколаївської міської ради.
Крім того, правоохоронці провели 90 обшуків у місцевих бізнесменів і депутатів міської ради – членів фракції "Опозиційного блоку".
Слідчі дії проводилися в рамках кримінальних проваджень і були спрямовані на протидію злочинній діяльності у сфері заволодіння бюджетними коштами, здирництва, рейдерства, погроз вбивством та інших тяжких злочинів.
У січні 2018 року в Миколаєві при спробі дачі хабара прокурора був затриманий заступник голови фракції "Опозиційного блоку" у Миколаївській міськраді Ігор Копійка, підозрюваний у розкраданні бюджетних коштів. Він також фігурує у справі "Мультика".
Згодом більшість підозрюваних звільнили з-під варти, в СІЗО залишалися лише Тітов і Леонов.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



