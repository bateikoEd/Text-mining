Серед вкрадених ікон знайшли роботу 19 століття.

В Тернопільській області Національна поліція викрила міжрегіональну групу викрадачів, яка впродовж 2018-2020 років здійснила ряд крадіжок ікон із церков у різних областях України. Останню крадіжку угрупування здійснило 30 квітня, поцупивши ікону 19 століття з в с. Михайлівка у Вінницькій області. Про це повідомляє пресцентр офісу Генпрокурора України.
"Завдяки злагодженим діям понад 70 правоохоронців, на території міст Одеси, Києва та Хмельницького проведено понад 13 санкціонованих обшуків. За їх результатами виявлено та вилучено велику кількість ікон, знаряддя вчинення злочинів, грошові кошти, автомобілі тощо", - йдеться в повідомленні.
Наразі поліція затримала організатора та двох виконавців злочинів. Їм повідомлено про підозру за ч.3 та ч. 4 ст. 185 КК України (крадіжки, поєднані з проникненням у приміщення та вчинені у великих розмірах).
Поліція вирішує питання про обрання відносно них запобіжного заходу та накладення арешту на майно та перевіряє на причетність до вчинення цих злочинів інших осіб.




Минулого року в Україні виявили масштабну крадіжку у Києво-Печерській Лаврі - у ході інвентаризації майна комісія Міністерства культури виявила нестачу восьми ікон 19 століття, чаші і хреста. Об'єкти Національного Києво-Печерського історико-культурного заповідника належать державі Україна, але перебувають у 50-річній оренді у Української православної церкви (Московського патріархату).
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



