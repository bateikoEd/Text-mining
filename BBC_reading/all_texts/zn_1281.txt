Генерал-майора Валерія Шайтанова підозрюють у державній зраді і підготовці терактів

Служба безпеки України оприлюднила відеозапис затримання генерал-майора СБУ Валерія Шайтанова, якого слідство вважає "кротом" ФСБ Росії. Підозрюваному інкримінують державну зраду і підготовку терактів.
Шайтанова затримали у вівторок, 14 квітня.

В якості доказу роботи генерал-майора на росіян СБУ опублікувала уривки з телефонних розмов з участю Шайтанова й полковника ФСБ Ігоря Єгорова, якого слідство називає куратором "крота".
За оперативною інформацією, колишній керівник ЦСО "А" СБУ Шайтанов був завербований і отримав агентурний псевдонім "Бобиль". Єгоров є співробітником Департаменту контррозвідувальних операцій 1 Служби ФСБ - підрозділу, що спеціалізується на плануванні, організації та проведенні розвідувальних та диверсійно-терористичних акцій як на території України, так і інших держав.

У СБУ стверджують, що Шайтанов за замовленням Єгорова готував вбивство чеченського добровольця Адама Осмаєва. Вартість замовлення була оцінена в 200 тисяч доларів і російський паспорт.
Крім того, за даними слідства, Шайтанов збирав і передавав російській стороні інформацію про:
- обставини проведення окремих таємних операцій в районі АТО/ООС і задіяних у них співробітників;
- міжнародне співробітництво вітчизняних спецслужб у сфері національної безпеки і оборони;
- працівників керівної ланки Департаменту контррозвідки, оперативних підрозділів СБУ та ЦСО "А", українських розвідувальних органів;
- підбір, вивчення та залучення офіцерів спеціальних і розвідувальних органів для роботи на ФСБ.


Полковник "Альфи" Юрій Шайтанов 18 лютого 2014 гоад командував однією зі штурмових груп при захопленні Будинку профспілок на Майдані Незалежності в Києві. Згідно з офіційною інформацією, під час штурму і подальшої пожежі загинули троє майданівців. Ще кілька людей отримали поранення біля Будинку профосоюзов і згодом померли в лікарні.
Навесні 2014 року Шайтанов разом з бійцями ЦСО "А" СБУ був відправлений до зони проведення антитерористичної операції. Журналіст Юрій Бутусов повідомляв, що Шайтанов у Краматорську вів тоді переговори з одним з ватажків бойовиків, колишнім "альфівцем" Олександром Ходаковсьим. За даними Бутусова, Шайтанов саботував наказ про штурм блокпостів бойовиків навколо Слов'янська. Після цього його зняли з посади командира "Альфи".
Однак на цьому кар'єра Шайтанова в СБУ не закінчилася. Він став заступником начальника Центру спеціальних операцій боротьби з тероризмом. 23 серпня 2015 року президент Петро Порошенко присвоїв Шайтанову звання генерал-майора.
31 жовтня 2015 року бійці 8-го управління ЦСО, яким командував Шайтанов, були задіяні в операції в Дніпрі, де СБУ провела серію обшуків і затримала Геннадія Корбана.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



