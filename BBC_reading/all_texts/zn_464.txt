На сьогоднішньому аукціоні НБУ запропонував 200 млн готівкових євро.

Нацбанк сьогодні, 20 березня, збільшив пропозицію по обміну безготівкового євро на готівковий до 200 млн євро, які пропонуються банкам в аукціонному форматі. Про це повідомив заступник голови НБУ Олег Чурий.
"Ми бачимо тенденцію спочатку цього тижня, коли у банках не вистачало готівкової валюти. Це пов'язано з проблемами з авіасполученням. Ми підключилися до вирішення цієї проблеми і вже забезпечили банки достатньою кількістю банкнот євро. Вчора провели перший аукціон... Ми продавали 100 млн євро, попит був на 36 млн євро. Сьогодні ми проводимо ще один аукціон, вже на 200 млн євро продажу готівкових євро за безготівкові євро", - сказав Чурий.


Нагадаємо, що в Україні зберігається дефіцит готівкової валюти, який сформувався на тлі паніки через коронавірус, введеного в країні карантину, а також припинення авіасполучення між країнами.
Раніше Альфа-Банк призупинив на невизначений час продаж готівкової валюти і видачі доларів з клієнтських рахунків. У банку при цьому заявили, що на ринку має місце дефіцит готівкових доларів і євро. Приватбанк перевів всі валютообмінні операції в онлайн режим на час припинення міжнародного авіасполучення.
НБУ 17 повідомив, що регулятор і українські банки налагоджують альтернативну систему доставки готівкової іноземної валюти в Україну, попит на яку зріс за останні кілька днів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



