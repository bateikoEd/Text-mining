Близько половини штатів послабили карантин.

Президент США Дональд Трамп заявив, що під час пандемії коронавірусу від ускладнень хвороби можуть загинути від 75 до 100 тисяч громадян. Попри це, Трамп зазначив, що Америка не може довго залишатися на карантині. Вже половина штатів, хоча б частково, зняли карантин, пише Reuters.
"Ми не можемо залишатися закритими як країна (або) у нас не залишиться країни", - заявив Дональд Трамп під час трансляції на каналі FOX News.
Президент США також заявив, що розробка вакцини від коронавірусу буде закінчена до кінця року. Однак, багато експертів в області охорони здоров'я, в тому числі доктор Ентоні Фаучі, провідний фахівець з інфекційних захворювань у країні, попереджають, що вакцина, швидше за все, з'явиться через рік або 18 місяців.
"Я думаю, що ми зробимо вакцину до кінця року. Лікарі скажуть: ну, не варто так говорити. Я скажу те, що думаю ... Я думаю, що ми зробимо щеплення раніше, ніж пізніше", - сказав Трамп.
Головний санітарний лікар Англії Кріс Уітті також заявив 22 квітня, що протягом наступного року ймовірність отримати високоефективну вакцину або лікування коронавірусу "неймовірно мала".


Попри те, що США лідирують у світі за кількістю заражених, президент Дональд Трамп висловлює впевненість в ефективності боротьби з COVID-19. Станом на 3 травня в країні зафіксували понад мільйон хворих, 67 682 людей вже загинули, але Трамп заявляє: це тому, що американські тести "найкращі".
Сам президент звинувачує Китай у поширенні коронавірусу і навіть заявляв про те, що китайці таким чином намагаються перешкодити його переобранню.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



