Президент заявив про готовність проводити більше обмінів, навіть якщо вони нерівноцінні.

Президент України Володимир Зеленський заявив про те, що впевнений у закінченні війни у Донбасі до кінця терміну його правління. Про це він заявив у фільмі "Рік президента Зеленського".
Робота зі встановлення миру ведеться щодня. Регулярні обміни, розморожування Нормандської зустрічі, щотижня проводиться онлайн-зустріч "Мінської групи".
"Я впевнений в тому, що за мою каденцію ми закінчимо цю війну. Впевнений особисто", — сказав Зеленський.
Також він додав, що буде змінюватися тактика, якщо Мінський процес не буде працювати.
"Після кожної Мінської зустрічі має бути папір, що ми про щось домовилися і крок вперед ми зробили", – сказав Зеленський.
Також Зеленський додав, що готовий за одного українського військового віддати 50-100 беркутівців.
Він також підкреслив, що готовий йти на обміни, які хтось може вважати нерівноцінними.
"Для мене цінніше повертати наших героїв, а для мене вони всі герої, які захищали Україну, і захищають Україну. І ті, кого ми повернули, продовжують захищати Україну, і це є наш скарб", — сказав Зеленський.



Раніше повідомлялося про те, що глави МЗС країн Нормандської четвірки проведуть відеоконференцію з припинення конфлікту в Донбасі.
Нагадаємо, 16 квітня відбувся великодній обмін утримуваними особами між Україною і підконтрольними Росії терористичними угрупованнями "Л-ДНР". З полону бойовиків звільнили 20 українських громадян, в ОРДЛО вирушили 14 бойовиків, диверсантів і агентів російських спецслужб. Дату нового обміну погодили на засіданні Тристоронньої контактної групи 8 квітня.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



