Пропозиції президента вже внесені до парламенту.

У внесеному до Верховної Ради президентом Володимиром Зеленським законопроєкті про зміни в Закон "Про службу безпеки України" пропонується саме на спецслужбу непрямо покласти функції щодо захисту морально-етичних цінностей суспільства.
Як пишуть "Українські новини", про це йдеться в перехідних положеннях цього проєкт закону.
Зокрема, пропонується ввести поняття "Об'єкти національної безпеки України", до яких належать людина і громадянин, суспільство, держава.
У визначенні об'єктів, що належать до суспільства, вказані його духовні, морально-етичні, культурні, історичні, інтелектуальні та матеріальні цінності, інформаційне і навколишнє середовище, природні ресурси.
Також розвиток духовності та моральних основ внесено в перелік національних інтересів.
У запропонованій редакції безпосередньо закону про СБУ поняття "об'єкти нацбезпеки" не згадується й немає прямих обов'язків СБУ наглядати за сферою моральних цінностей. Але, оскільки СБУ, згідно з цим законом, має попереджувати і припиняти злочини проти основ національної безпеки, то виходить, що сфера морально-етичних цінностей, нехай і непрямо, але потрапляє в сферу компетенції СБУ.
У чинній редакції закону про нацбезпеку слова "мораль" і похідних від нього немає.


Раніше голова СБУ Іван Баканов подав президенту і відправив на розгляд ключовим міжнародним партнерам драфт законопроекту про Службу безпеки, над створенням якого працювали юристи відомства. Законопроект отримав невтішну оцінку НАТО і ЄС.
Детальніше про пошуки компромісу реформи Служби безпеки України читайте в матеріалі Данила Пилипчука "СБУ-2020".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



