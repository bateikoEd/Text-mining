Відповідне розпорядження Кабміна датоване 22 квітня.

Кабінет міністрів призначив Олександра Порхуна першим заступником міністра у справах ветеранів України. Відповідне розпорядження опублікували на "Урядовому порталі".
"Призначити Порхуна Олександра Володимировича першим заступником міністра у справах ветеранів України", - йдеться у розпорядженні № 432 від 22 квітня.
Олександр Порхун – український політичний та громадський діяч, майор Збройних сил України у відставці. Він колишній командир 13-ого окремого аеромобільного батальйону 95-ої окремої аеромобільної бригади ЗСУ. Порхун воював у Донбасі та в 2015 році отримав звання Героя України.


Нагадаємо, 29 серпня під час свого першого засідання Верховна Рада дев'ятого скликання затвердила створення Міністерства у справах ветеранів, тимчасово окупованих територій і внутрішньо переміщених осіб, замість двох окремих міністерств. Однак у березні цього року відомства роз'єднали знову.
4 березня Верховна Рада призначила новий склад Кабінету міністрів під головуванням Дениса Шмигаля. В новому уряді міністром у справах ветеранів став Сергій Бесараб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



