Позиції українських військових на Донеччині російські найманці атакували з повітря. 

Бойовики російсько-окупаційних військ у суботу, 9 травня, сім разів обстріляли українські позиції в Донбасі із заборонених Мінськими домовленостями важких мінометів, протитанкових ракетних комплексів і стрілецької зброї. А безпілотні літальні апарати використовували для скидання пострілів.
Переважна більшість обстрілів припала на позиції Збройних сил України на Донеччині.
Неподалік Широкиного бойовики вдарили з 82-мм мінометів і автоматичних станкових гранатометів, а безпілотники застосували для скидання пострілів ВОГ-17. Околиці Кам'янки окупанти обстріляли з мінометів того ж калібру, протитанкового ракетного комплексу, гранатометів різних систем і великокаліберних кулеметів.
Поруч з Мар'їнкою гатили з протитанкових гранатометів і стрілецької зброї, біля Авдіївки задіяли великокаліберні кулемети. З настанням темряви бойовики обстріляли позицій українських захисників у районі Пісків з автоматичних станкових гранатометів.
"Об'єднані сили дали рішучу відповідь на усі вогневі провокації противника, примусивши російських найманців дотримуватись режиму припинення вогню", - розповідають військові.
На Луганщині російські найманці випустили по наших захисниках неподалік Оріхового та Кримського 27 мін калібру 120 мм, також вели вогонь зі станкових протитанкових гранатометів. Внаслідок ворожих обстрілів четверо українських військових дістали поранення.
"Наші воїни вжили вичерпних заходів для припинення вогню з боку збройних формувань РФ та ліквідації загрози для життя і здоров'я військових, застосувавши чергові вогневі засоби. Після чого загарбники відмовилися від подальшої активності", - зазначають у штабі операції Об'єднаних сил.
Українські військові контролюють ситуацію в Донбасі й готові надалі оперативно та жорстко реагувати на провокації бойовиків з наявних вогневих засобів.
Від початку доби 9 травня окупанти обстріляли українські позиції на Луганщині із заборонених мінометів. По околицях Кримського вдарили зі 120-мм мінометів, Хутора Вільного – з мінометів калібрів 82 і 120 мм,  станкових протитанкових гранатометів і великокаліберних кулеметів.
Військовослужбовці ЗСУ у відповідь вчасно застосували чергові вогневі засоби та припинили ворожі провокації, втрат серед українських захисників немає. У бойовиків, за даними розвідки, минулої доби один вбитий і двоє поранених.



Після легковажного розведення сил в Донбасі Кремль пішов у наступ, - під час пандемії коронавірусу, фактично, тільки збільшилася кількість атак і збройних диверсій, пише у своїй статті для  ZN.UA директор Центру досліджень армії, конверсії та роззброєння Валентин Бадрак.
Низка безперервних убивств українських військових на східному фронті набула безпрецедентно загрозливого характеру. З часів Іловайська й Дебальцевого – це новий пік, просто він за формою інший.
Як Україні використати корнавірусну паузу для зміцнення оборонного потенціалу країни, читайте у статті Валентина Бадрака "Оборонний потенціал країни: як його розвинути".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



