Втрат за минулу добу внаслідок ворожих обстрілів серед українських захисників не було.

Упродовж минулої доби, 21 квітня, окупанти в Донбасі сім разів порушили режим припинення вогню, застосувавши заборонені Мінськими домовленостями міномети калібрів 120 мм і 82 мм, а також гранатомети різних систем, великокаліберні кулемети та стрілецьку зброю. Про це повідомили у штабі ООС у середу, 22 квітня. 
"Чотири порушення режиму тиші минулої доби зафіксовано в районі відповідальності оперативно-тактичного угруповання "Схід"", - йдеться в повідомленні.
Зазначається, що обстрілів у цьому районі зазнали околиці Авдіївки, Старогнатівки та Красногорівки.
У районі відповідальності оперативно-тактичного угруповання "Північ" збройні формування РФ здійснили обстріли поблизу Кримського, Новотошківського та Луганського.
"Втрат за минулу добу внаслідок ворожих обстрілів серед українських захисників не було", - відзвітували у штабі. 
Зазначається, що вогнем зі штатного озброєння підрозділи ОС рішуче подавили ворожу активність. Агресивні та злочинні дії противника й надалі отримуватимуть адекватну й невідворотну відповідь з боку українських захисників.
"За даними розвідки Об'єднаних сил, 21 квітня наші підрозділи знищили двох російських найманців", - повідомили військові. 
Від початку доби, 22 квітня, в районі відповідальності оперативно-тактичного угруповання "Схід" окупаційні війська зі станкових протитанкових гранатометів обстріляли наші позиції біля Богданівки. Вогнем у відповідь Об'єднані сили негайно припинили ворожу провокацію. Втрат серед українських військових немає.

 


Нагадаємо, 20 квітня українські рятувальники відзвітували про результати розмінування в зоні ООС. Упродовж тижня було обстежено 147 територій і знешкоджено 268 вибухонебезпечних предметів в зоні проведення операції Об'єднаних сил. 
Піротехнічні підрозділи Державної служби з надзвичайних ситуацій були задіяні в операціях з очищенню місцевості, об'єктів інфраструктури і життєзабезпечення, а також супроводжували аварійні бригади комунальних підприємств під час ремонтних і профілактичних робіт на об'єктах водо - і електропостачання в Донецькій і Луганській областях.
У березні військовослужбовці ЗСУ та піротехніки ДСНС знешкодили понад 2000 вибухонебезпечних предметів, обстеживши понад 250 га території в зоні ООС.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



