Зазначимо, що транш МВФ залежить від ухвалення "антиколомойського" закону.

Радник президента України з питань економіки Олег Устенко заявив про те, що для України надзвичайно важливо розпочати нову програму з Міжнародним валютним фондом. За його словами, вона дозволить частково покрити дефіцит державного бюджету України на 2020 рік.
"Нова програма з МВФ допоможе країні частково покрити дефіцит держбюджету та розблокує можливість виходу на зовнішні ринки запозичення капіталу", – процитували Устенка у пресслужбі Офісу президента.
Водночас він заявив про те, що високий відсоток дефіциту в умовах виходу капіталу з країн з ринками, що розвиваються, до яких належить Україна, не підлягає фінансуванню та фондуванню.
"Владі вдалося скоротити його, щоб запобігти ризикам стрімкого розкручування інфляції. Завдяки внесеним змінам у бюджет дефіцит буде значно меншим", – додав Устенко.


Раніше повідомлялося про те, що у Верховній Раді очікують на отримання траншу через три тижні після ухвалення у другому читанні законопроекту №2571-д "Про вдосконалення деяких механізмів регулювання банківської діяльності", також відомого, як "антиколомойський" закон. Документ заборонить повертати колишнім власникам націоналізовані банки, втому числі й "Приватбанк".
У свою чергу голова парламентського комітету з питань фінансів, податкової та митної політики Данило Гетманцев заявив, що Україна може отримати перший транш, сума якого складе 2 млрд доларів, вже у травні.
Під час позачергового засідання 16 травня Верховна Рада змінила регламент для того, аби швидше ухвалити проєкт атиколомойського" закону, до якого зареєстрували 16 тисяч правок.  Передати проект у парламент комітет планує в середу, 22 квітня. Попередньо в цей же день пройде наступне позачергове засідання парламенту.
Детальніше читайте у матеріалі Юлії Самаєвої "Коломокриза" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



