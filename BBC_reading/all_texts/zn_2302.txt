12 тисяч ресторанів і кафе змушені були згорнути діяльність.

З 30 тисяч підприємств у сфері громадського харчування, які функціонували в Україні до початку пандемії коронавірусу, 12 тисяч станом на кінець квітня припинили свою діяльність. Про це в інтерв'ю Інтерфакс-Україна заявив заступник голови комітету Верховної Ради з питань гуманітарної та інформаційної політики, народний депутат фракції "Слуга народу" Микита Потураєв.
"Згідно з даними HoReCa (готелі, ресторани, кафе/кейтерінг) до карантину у нас було 30 тисяч закладів громадського харчування в Україні: від маленького кафе/бару до великого ресторану. 12 тис з цих 30 — ліквідовано (40% від загальної кількості). Не в сенсі "закрилися на карантин", а в сенсі "ліквідувались як підприємства", — сказав Потураєв.
Депутат припускає, що закриття ресторанів пов'язано з тим, що Верховна Рада не змогла з першого разу прийняти зміни до державного бюджету.
"Можливо, це пов'язано з тим, що нам не вдалося з першого разу прийняти бюджет, а саме в тому пакеті, який був пов'язаний з бюджетом, було відповідне законодавче підґрунтя для запуску процедури форс-мажору. Так що люди могли закритися, тому що вони не в змозі виконувати свої зобов'язання з оренди", — додав заступник голови комітету.
За його словами, частина з ліквідованих підприємств може повернутися до своєї діяльності після закінчення карантину.
"Можливо, хтось із цих 12 тис. ліквідованих підприємств повернеться, але ми не знаємо, скільки і це проблема", — додав Потураєв.


Як повідомлялося, в суботу, 2 травня, київські ресторатори вийшли на пікет під Банкову, вимагаючи у президента дозволу на роботу літніх майданчиків кафе і ресторанів. Ресторатори також протестували проти несправедливості, коли ресторанам депутатів дозволено працювати в карантин, а іншим - ні.
Детальніше про протестний рух підприємців, який набирає обертів, читайте в статті Олега Гетьмана "Протестний рух проти безробіття" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



