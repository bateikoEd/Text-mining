Найбільшу кількість тестів отримали Київ, Харківська і Дніпропетровська області, найменшу – Кіровоградська.

Міністерство охорони здоров'я розподілило між регіонами майже 250 тисяч ПЛР-тестів на коронавірус SARS-CoV-2. Найбільшу кількість тестів отримали Київ, Харківська, Дніпропетровська та Київська області, найменшу – Кировоградська область. Ця інформація міститься у відповіді МОЗ на депутатський запит Ольги Стефанишиної з фракції "Голосу". Політик оприлюднила документ на своїй сторінці в Facebook у п'ятницю, 17 квітня.
Зокрема, Київ отримав від МОЗ 52 180 ПЛР-тестів, Дніпропетровська область – 17 008, Харківська – 14 560, Київська область – 10 612 тестів. У Донецьку, Миколаївську і Херсонську області було направлено понад 8 тисяч, інші області отримали понад 7 тисяч тестів. Найменшу кількість ПЛР-тестів було виділено Кіровоградській області – 6 928.
"Як ділили – загадка. Тому що можна було б подумати, що за кількістю населення, але ніт. Адже, наприклад, населення Харківської та Львівської областей відрізняються ненабагато, але в Харківську відправили вдвічі більше тестів, ніж у Львівську або Одеську, де теж більше 2 мільйонів населення. Найбільші осередки епідемії теж ні до чого. Тому що, наприклад, Чернівецька, Івано-Франківська та Тернопільська області - мають найбільші спалахи коронавіруса, а тестів туди направили приблизно стільки ж, як і в Сумську або Черкаську - трохи більше 7000", - констатувала Стефанишина.



За станом на ранок 17 квітня Україні було виявлено 4662 випадки COVID-19. В офіційну статистику включені 125 смертей і 246 випадків одужання.
Детальніше про ефективність обраних українським урядом методів протидії поширенню коронавірусу читайте в матеріалі Алли Котляр "Карантин або своєчасне тестування" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



