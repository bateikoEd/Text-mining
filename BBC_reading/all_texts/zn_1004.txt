Також уточнено деякі моменти в роботі VAR.

Міжнародна рада футбольних асоціацій (IFAB) опублікувала в офіційному документі зміни і трактування деяких футбольних правил.
IFAB уточнив пункт про гру рукою, підкресливши, що межа між плечем та рукою при визначенні порушення проходить по лінії пахви.
Тепер випадкове потрапляння м'яча в руку атакуючого гравця вважається порушенням лише в тому випадку, якщо відбувається "відразу" перед голом або гольовим моментом.


Також відбулося коригування правила офсайду. Тепер, якщо гравець сторони, що захищається, навмисно зіграв рукою, в результаті чого м'яч опинився у суперника, футболіст атакуючої команди більше не вважається таким, що перебуває в офсайді.
Уточнено і пункт про роботу VAR: в правилах прояснили, що відеоассистенти арбітра можуть давати головному судді ради про рішення, але остаточний вердикт залишається за ним.
Зазначимо, що на сьогоднішній день розіграш більшості футбольних чемпіонатів у світі припинений у зв'язку з пандемією коронавіруса.


Раніше повідомлялося про те, що виконком УЄФА порадить скасувати правило виїзного голу у плей-офф єврокубків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



