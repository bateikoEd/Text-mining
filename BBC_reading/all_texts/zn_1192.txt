За словами заступника голови фракції Корнієнка, це навярд чи відбудеться на цьому тижні.

Перший заступник голови фракції "Слуга народу" Олександр Корнієнко заявив про те, що Верховна Рада може розпочати розгляд проєкту "антиколомойского" закону після Великодніх свят. Від прийняття цього закону залежить сума, яку Україна отримає за програмою співпраці з Міжнародним валютним фондом.
"Якщо ми приймемо в середу, післязавтра, зміни в регламент, а у нас є підозра, що їх заблокують постановою, як заблокували "землю". Нам потрібен буде тиждень, щоб розблокувати... Фактично після Великодня ми зможемо розблокувати і підписати законопроєкт про регламент. Він набуде чинності наступного тижня після Великодня... на початку травня ми можемо переходити до скороченого розгляду законопроєкту про банки", - заявив Корнієнко журналістам після засідання фракції "Слуга народу".
За його словами, профільний комітет парламенту може розглядати 16 тисяч правок до законопроєкту за більш ліберальною процедурою.
"Там можна йти так званим, постатейним розглядом, коли розглядається кожна стаття і голосується незалежно від кількості поправок до неї, а всім ініціаторам поправок дається певний час (на аргументацію – ред.), наприклад за дві хвилини - фактично на кожну статтю йде година... За попередніми підрахунками, комітету з питань фінансової, податкової та митної політики приблизно сім робочих днів треба, щоб в постатейному режимі розглянути", - сказав Корнієнко.
Він додав, що якщо Верховна Рада ухвалить зміни до регламенту, то під час розгляду проєкту "антиколомойского" закону "все буде швидко".
За даними ЗМІ, у Верховній Раді вирішили розглядати поправки до банківського законопроєкту в рамках статті 119 регламенту Ради. Тобто за правки голосуватимуть за цілими розділами.


Під час позачергового засідання парламенту 30 березня народні депутати прийняли в першому читанні законопроєкт про удосконалення деяких механізмів регулювання банківської діяльності. При цьому за документ проголосували всього 198 "слуг народу", хоча у фракції 248 депутатів. Тому якби не голоси "Європейської солідарності", "Голосу", групи "Довіра" та позафракційних депутатів законопроєкт не прийняли б.
Документ передбачає заборону на повернення колишнім власникам націоналізованої банку, в тому числі і "Приватбанку", вони можуть претендувати лише на грошову компенсацію. Також законопроєкт визначає порядок розгляду результатів аудиту, на підставі якого суд повинен виносити рішення: раніше ця процедура залишалася неврегульованою і фактично залежала від особистого переконання суддів.
За словами спікера Верховної Ради Дмитра Разумкова, депутати зареєстрували 16 тисяч правок для того, щоб заблокувати роботу парламенту. Найбільше поправок – 3 тисячі – вніс позафракційний депутат і колишній "слуга народу" Антон Поляков.
Якщо "антиколомойский" закон не приймуть, то Україна отримає від Міжнародного валютного фонду 1,5 млрд доларів, замість 8 млрд. Детальніше читайте у матеріалі Юлії Самаевой"Коломокриза" в ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



