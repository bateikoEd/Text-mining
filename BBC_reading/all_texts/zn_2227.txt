"Я категорично засуджую такі дії".

Поліцейські будуть оцінювати правомірність рішення Черкаської міської ради про припинення карантину 1 травня. Про це заявив очільник українського МОЗ Максим Степанов.
"Те, що вчора відбулося в Черкасах, я мають на увазі рішення міськради відкрити магазини, аж до торгових центрів, до терас в закладах громадського харчування, може нівелювати всю роботу, яка була проведена протягом 1,5 місяців. Це може привести до катастрофічних наслідків. Діям міської влади буде дана відповідна оцінка, в тому числі і правоохоронних органів", - сказав Степанов.
Глава МОЗ впевнений, що рішення Черкаської міськради ставить під загрозу життя багатьох українців.
"Я категорично засуджую такі дії. Наші карантинні заходи дали можливість уникнути піку захворюваності COVID-19 в Україні ", - сказав він.
Як відомо, у Черкасах карантинні заходи будуть ослаблені з 1 травня. Мерія міста прийняла рішення послабити карантинні заходи для представників малого бізнесу.
З 1 травня в Черкасах дозволено відновити роботу:
- Магазинів з продажу непродовольчих товарів, будівельних матеріалів, електроінструменти, електрообладнання, інших електротоварів, сантехніки, канцелярських товарів, квітів, книжкової продукції та меблів;
- Майстерень з ремонту взуття, одягу, ремонту та встановлення вікон, дверей, воріт, огорож за індивідуальним замовленням, та перукарським салонам краси, салонам для надання послуг з догляду за домашніми тваринами, салонам ритуальних послуг, проектним організаціям;
- Ринкіам, ярмаркам з продажу сільськогосподарської продукції та квітів;
- Літнім майданчикам закладів ресторанного господарства.
 

Станом на ранок 1 травня в Україні зафіксований 10 861 випадок захворювання на коронавірус. Відзначається, що протягом доби 11 раніше хворих померли, 175 одужали.
Раніше глава МОЗ Максим Степанов повідомив, що Україні вдалося уникнути великої кількості заражень коронавірусом через вчасно введені карантинні обмеження. Але їх завчасна відміна може стати причиною другої хвилі захворюваності. Міністр також зазначив, що зараз ситуація з коронавірусом в Україні контролюється. Уряд готується до поетапного зняття карантинних обмежень.
Як повідомляло ZN.UA, в Офісі президента пік захворюваності COVID-19 очікують 5-10 травня. Це пов'язано з Великодніми святами, під час яких багато українців проігнорували карантин і пішли до церкви.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



