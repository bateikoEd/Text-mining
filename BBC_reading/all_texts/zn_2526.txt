Виконати доручення президента голови областей повинні до наступного тижня.

Президент України Володимир Зеленський доручив головам облдержадміністрацій погасити заборгованості перед лікарями. Як повідомив глава держави у відеозверненні 6 травня, вся заборгованість по зарплаті повинна бути погашена найближчими днями.
"Всім головам ОДА я доручаю найближчими днями повністю погасити заборгованість перед лікарями. На наступному тижні ми отримаємо повну інформацію по кожній лікарні, і кожному медичному працівникові щодо отримання ними заробітної плати та надбавок", - заявив Зеленський.
За словами Зеленського, керівники ОДА, які не вирішать проблему виплати надбавок медикам, будуть позбавлені заробітної плати, або звільнені.
"У тих регіонах, де не виплатять, голови ОДА будуть так само позбавлені заробітної плати, а можливо і посад", - заявив він.

Нагадаємо, міністр охорони здоров'я України Максим Степанов зазначив, що питання підвищення заробітної плати на 300% лікарям, які безпосередньо працюють з COVID-19, повинне розмежовуватися по часу. Він додав, що президент України вже підписав відповідний закон, згідно з яким передбачено близько 15,8 млрд гривень саме на підвищення заробітної плати медичним працівникам, які працюють з COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



