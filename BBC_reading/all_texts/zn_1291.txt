З СБУ Бухарева звільнили після конфлікту з Бакановым.

Колишній голова Служби зовнішньої розвідки й ексзаступник голови Служби безпеки України Владислав Бухарєв призначений радником міністра внутрішніх справ Арсена Авакова.
У листопаді минулого року президент Володимир Зеленський звільнили Бухарєва з СБУ і з військової служби. За даними ZN.UA, причиною звільнення став його конфлікт з очільником спецслужби Іваном Бакановым: той звинуватив свого першого заступника у спробі зібрати компромат на нього. Зокрема, Баканову стало відомо, що Бухарєв нібито пропонував 2 млн доларів іншому заступнику голови СБУ за компромат на керівника.
Тепер же досвід і знання Бухарєва, за спиною якого служба правоохоронних органах і спецслужбах, зацікавили Авакова. І минулого тижня, як повідомляють джерела, голова МВС призначив Бухарєва своїм радником.


У вересні 2019 року Володимир Зеленський призначив Владислава Бухарева першим заступником голови СБУ, але на цій посаді той не пропрацював і двох місяців.
З 11 червня Владислав Бухарєв очолюав Службу зовнішньої розвідки. До СЗР Бухарєв потрапив з парламентського крісла: у Верховній Раді восьмого скликання він був членом фракції "Батьківщини".
У березні 2014 року Бухарєв став начальником Головного управління СБУ з боротьби з корупцією та організованою злочинністю. З грудня 2007 по березень 2010 року він обіймав посаду першого заступника голови Державної податкової адміністрації й очолював податкову міліцію.
Згідно з офіційною біографією, після проходження служби в армії Бухарєв з 1992 по 2007 роки служив у СБУ на оперативних, а потім – на керівних посадах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



