Копирайт изображения
GETTY IMAGES
Всесвітнє антидопінговове агентство визнало Російське антидопінгове агентство таким, що не відповідає міжнародному кодексу.
Відповідно до стандартів ВАДА, якщо національне агентство втрачає статус, країна фактично позбавляється права проводити будь-які міжнародні змагання.
Тому у наступні чотири роки Росія не зможе брати участь в Олімпіадах і на чемпіонатах світу.
Також РФ не може приймати великі міжнародні турніри.
Це означає, що російський прапор та гімн не будуть дозволені на таких змаганнях, як Олімпіада в Токіо у 2020 році та Чемпіонат світу з футболу в 2022 у Катарі.
Однак російські спортсмени, які зможуть довести свою непричетність до допінгових скандалів, зможуть виступити під нейтральним прапором.
Попри нинішню заборону, російська футбольна збірна має право грати на Євро-2020, де одне з міст проведення матчів - Санкт-Петербург. Це пов'язане з тим, що УЄФА не вважається ВАДА "організатором найголовніших заходів".
Олімпіада без Росії? МОК підтримує найжорсткіші санкції
Мутко: інформатор ВАДА Родченков писав свій щоденник у США
Тепер у Росії є 21 день, щоб подати апеляцію.
У чому звинувачують Росію
Копирайт изображения
GETTY IMAGES
Рекомендації комітету Всесвітнього антидопінгового агентства ґрунтуються на даних перевірки, що розкрила маніпуляції з даними Московської антидопінгової лабораторії.
"Дані лабораторії не є ані повними, ані повністю достовірними", - кажуть в комітеті.
Росію звинувачують у знищенні доказів того, що співробітник лабораторії міг допомагати приховувати дані, які підтверджують вживання допінгу російськими спортсменами у 2014-2015 роках.
На цей період, наприклад, припадають Олімпійські зимові ігри в Сочі у 2014 році, коли росіяни виграли 33 медалі, 13 з яких були золотими.
Комітет рекомендує не допускати Росію на Олімпійські та Паралімпійські ігри, а також чемпіонати світу, які організовуються стороною, що підписала антидопінговий кодекс.
До великих спортивних змагань пропонується допускати лише тих російських спортсменів, яких не підозрювали у вживанні допінгу.
Що каже російська влада?
Копирайт изображения
PA
В останні тижні Володимир Путін тему допінгу не коментував. Хоча у Кремлі заявили, що російський лідер стежить за тим, що відбувається.
Прем'єр Дмитро Медведєв в інтерв'ю російським каналам порівняв те, що трапилося, "з нескінченним російським серіалом".
Міністр закордонних справ РФ Сергій Лавров, коментуючи розслідування ВАДА, заявив, що Росію намагаються поставити "у ситуацію обвинуваченої".
Представниця російського МЗС Марія Захарова назвала те, що відбувається, грою без правил: "Мова йде про політизацію цього [допінгового] питання для видавлювання Росії. Є такий термін - недобросовісна конкуренція. І тут вже йде боротьба без правил, а може бути вже навіть війна".
Хочете отримувати найважливіші новини в месенджер? Підписуйтеся на наш Telegram або Viber!
