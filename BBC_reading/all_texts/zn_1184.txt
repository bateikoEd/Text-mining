Пожежники гасили будинок більше двох годин.

Під час пожежі в приватному будинку на Кіровоградщині загинули троє маленьких дітей. Їхні тіла рятувальники виявили під час гасіння пожежі, повідомили у Державній службі з надзвичайних ситуацій.
Повідомлення про пожежу на вулиці Набережній у селі Костомарівка Бобринецького району надійшло на гарячу лінію "101" о 13:32 неділі, 12 квітня. Вогонь охопив житловий будинок площею 24 квадратних метри. В одній з його кімнат під час гасіння пожежі вогнеборці виявили тіла дітей 2015, 2017 і 2019 року народження.
До 14:45 займання вдалося локалізувати, а до 16:20 – ліквідувати.
Пожежу гасили п'ятеро пожежників, було задіяно одну одиниця техніки.
Причини смерті дітей та обставини займання має з'ясувати слідство.


10 квітня в селі Плоске Київської області під часмпожежі в приватному будинку загинули троє дітей. За попередньою інформацією, причиною пожежі стала несправність пічного опалення.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



