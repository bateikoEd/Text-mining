Донецький клуб виплатить зарплату гравцям в повному обсязі.

Головний скаут донецького "Шахтаря" Жозе Боту розповів про те, що в клубі не будуть знижувати зарплати футболістам.
"У "Шахтарі" такого немає, але є клуби, які знижують зарплату гравців. Це буде дуже несправедливо, якщо зараз урізати зарплати, а потім, коли чемпіонати відновляться або в наступному сезоні витрачати мільйони на трансферному ринку для найму нових гравців. Якщо б я був гравцем, я б обурювався.
Важливо зіграти кінцівку сезону, ми з нетерпінням чекаємо цього. Але поки немає визначеності, відповідно, немає сенсу приймати заходи, не знаючи, що відбудеться найближчим часом", - наводить слова Боту oGol.
Нагадаємо, що всі футбольні змагання в Україні були припинені на невизначений термін у зв'язку з пандемією коронавіруса COVID-19.
Після 23-х турів донецький "Шахтар" впевнено лідирує в турнірній таблиці української Прем'єр-ліги, слідом за яким йдуть "Зоря" і "Динамо".
Також "гірники" продовжують виступати у Лізі Європи, яка зупинена на стадії 1/8 фіналу.


Раніше повідомлялося про те, що футболісти "Динамо" пішли на зниження зарплати через коронавірус.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



