В результаті зіткнення БРЕМ і танка загинув військовослужбовець, який знаходився між двома машинами.

Командира взводу евакуаційної роти одного з батальйонів Збройних сил України обвинувачують у порушенні правил керування бойовою машиною, що призвело до загибелі військовослужбовця. Обвинувальний акт відносно офіцера скеровано до суду, повідомили у Державному бюро розслідувань у понеділок, 30 березня.
За даними слідства, лейтенант, який керував броньованою ремонтно-евакуаційною машиною БРЕМ-4, скоїв наїзд на військовослужбовця і придавив його до корпусу танка. Від отриманих травм потерпілий помер по дорозі в лікарню.
У ДБР стверджують, що в момент скоєння ДТП комвзводу перебував у стані алкогольного сп'яніння.
Дії обвинуваченого кваліфіковано за ч. 1 ст. 415 Кримінального кодексу України (порушення правил водіння бойової машини, що спричинило загибель потерпілого).
Досудове розслідування у кримінальному провадженні здійснювало територіальної управління ДБР у Києві.



Щорічно в автомобільних аваріях в Україні гинуть тисячі людей. Причинами ДТП експерти називають поганий стан доріг та дорожньої інфраструктури, а також недотримання правил дорожнього руху як водіями, так і пішоходами.
У 2018 році в Україні зафіксовано понад 24 тисяч ДТП із потерпілими, в яких загинули 3,3 тисчи осіб, понад 30 тисяч отримали травми. У 2019 році статистка погіршилася: 26 тисяч ДТП із потерпілими, майже 3,5 тисяч загиблих і майже 33 тисячі травмованих.
У 2016 році на дорогах України загинули понад 4,5 тисяч людей. Три чверті з них – чоловіки, переважно працездатного віку.
Детальніше про статистику ДТП читайте у статтях Наталії Рингач "Правила дорожньої небезпеки" і "Ціна втрат, яким можна запобігти. ДТП в Україні" а про роботу поліції – в матеріалі Антона Геращенка "Зупинимо смерті на дорогах!" у тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



