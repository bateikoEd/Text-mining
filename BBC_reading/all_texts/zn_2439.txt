ZN.UA зібрало головні дані та прогнози щодо епідемії в Україні.

Динаміка захворювань в Україні
Станом на 5 травня в Україні зафіксували 12 697 випадків захворювання на коронавірус, 1 875 осіб одужало та ще 316 – померли. Про перший випадок зараження в Україні стало відомо ще 3 березня. З того часу, епідемія в Україні розвивалась  по областях України нерівномірно уразивши найбільше західні регіони та столицю.
Українській фахівці, представники Міністерства охорони здоров'я та прем'єр-міністр України прогнозують спад захворюваності COVID-19 Україні вже невдовзі, зазначаючи, що українці переживають стан "плато" епідемії. Згідно зі статистикою МОЗу, щоденний приріст заражень в Україні коливається від 300 до 500 осіб на добу. Найбільші "пікові" значення заражень в Україні фіксували через декілька днів після Великодня Східного та Західного обрядів. Приблизно за 4-5 днів після святкувань, число заражень підскочило до пів тисячі на добу.
Своїх максимальних значень статистика заражень в Україні набула також під час травневих вихідних – у період з 29 квітня по 4 травня МОЗ щодня фіксував близько півтисячі нових захворювань. Українські вчені з Національної академії наук прогнозували, що пік нових випадків COVID-19 на день орієнтовно припадатиме на 2-5 травня, пік летальних випадків - на 3-10 травня.
Лікування від COVID-19
Як повідомляв, заступник міністра охорони здоров'я і головний державний санітарний лікар Віктор Ляшко, у відділеннях інтенсивної терапії можуть одночасно перебувати 3,5 тисячі інфікованих COVID-19.
Президент Володимир Зеленський підписав 31 березня закон "Про внесення змін у деякі законодавчі акти України щодо забезпечення лікування коронавірусної хвороби (COVID-19)", який дозволяє використовувати незареєстровані препарати, рекомендовані офіційними органами інших країн.
У боротьбі з COVID-19 Україна опирається на досвід інших країн – закуповує протималярійні ліки з Індії, ліки проти Еболи з США та експериментальні противірусні ліки з Японії. МОЗ також внесло зміни в протокол лікування коронавирусної хвороби COVID-19, зокрема, у документ був внесений препарат гепарин у зв'язку з великою кількістю тромбоемболічних ускладнень серед пацієнтів.
Однак, поки світові науковці все ще працюють над розробкою ліків проти нового захворювання, найкращим і єдиним методом боротьби з COVID-19 в Україні залишається карантин.
Карантинні обмеження
Прем'єр-міністр України зазначив, що вихід українців з карантину буде проводитися м'яко та у декілька етапів. Водночас Денис Шмигаль зазначив, що другий, третій і четвертий етапи виходу з карантину можуть початися одночасно і не треба буде чекати 10 чи 20 днів для запуску чергового етапу.


Продовживши карантин в Україні до 22 травня, Кабмін  ввів новий принцип обмежень за областями – так званий адаптивний карантин. Він дозволить регулювати рівень обмежень у різних регіонах, сприяючи на їх епідеміологічну ситуацію.
Так, наприклад, глава ОДА Чернівецької області Сергій Осачук, одного з найбільш заражених регіонів в країні, повідомив, що буковинці не робитимуть послаблені до 22 травня, залишаючи в силі заборону на роботу громадського транспорту та обмеження в'їзду-виїзду в область.
Для решти частини областей в Україні з 11 травня почне діяти перший етап карантинних послаблень. Зокрема відкриються:
- парки, сквери, зони відпочинку;
- салони краси, перукарні;
- оптова і роздрібна торгівля непродовольчими товарами, окрім зон розваг та харчування, дитячих зон в ТРЦ;
- заклади громадського харчування на виніс;
- літні майданчики кафе та ресторанів просто неба в закладах, зареєстрованих як оператори потужності;
- музеї, бібліотеки;
- тренування в командних видах спорту для професійних команд на закритих базах;
- сервіс побутової техніки;
- стоматологи, аудитори, адвокати, нотаріуси тощо.
Окрім цього уряд поновив роботу деяких продуктових ринків. Водночас решта обмежень продовжені до 22 травня. Зокрема для українців все ще не буде доступним громадський транспорт, а столичне метро запустять у кінці червня.
Прогнози уряду
Вже з 8-9 травня уряд прогнозує спад епідемії коронавірусу в Україні має завершитися вже 8-9 травня, якщо не буде порушень карантинного режиму. Однак, прем'єр-міністр Денис Шмигаль повідомив, що скоріше за все, карантин в Україні триватиме і після 22 травня.
Передчасне пом'якшення карантину в Україні та його порушення обмежень можуть викликати нову хвилю захворювань. Про це попереджав головний санітарний лікар України Віктор Ляшко. Він зазначив, що за розрахунками МОЗу, якщо ці обмеження почати послаблювати занадто швидко, це може призвести до смерті 140 тис. громадян вже до кінця цього року.
Вчені Національної академії наук прогнозують зниження кількості хворих на коронавірус в Україні після 5 травня. Такий розвиток подій міститься у "Прогнозі розвитку епідемії COVID-19 в Україні та аналізі можливих сценаріїв". На думку фахівців, ситуація в України подібна до п'яти інших країн: Польщі, Чехії, Швеції та Канади.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



