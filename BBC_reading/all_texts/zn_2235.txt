З початку року СММ ОБСЄ зафіксувала понад 7 тисяч порушень бойовиками режим тиші.

Бойовики російсько-окупаційних формувань продовжують ігнорувати режим тиші й активно застосовують заборонені Мінськими домовленостями види озброєнь, констатував командувач Об'єднаних сил Володимир Кравченко.
"Незважаючи на досягнуті домовленості про припинення обстрілів, загарбники продовжують вести вогонь на ураження по підрозділах Обёэднаних сил. Так, з початку 2020 році спеціальної моніторингова місія ОБСЄ в Україні у своїх щоденних звітах зафіксувала понад сім тисяч випадків порушення режиму припинення вогню з боку збройних формувань РФ", - розповів генерал в інтерв'ю інформагентству "Укрінформ", опублікованому в четвер, 30 квітня.
Кравченко звернув увагу, що бойовики так і не відвели від лінії розмежування значну частину важкої техніки і регулярно обладнують вогневі позиції в житловій забудові на окупованій території. Найбільша активізація противника спостерігається Сєвєродонецькому, Попаснянському, Авдіївському та Маріупольському напрямках.
"Періодично противник здійснює артилерійські обстріли з прихованих вогневих позицій, які, як правило, обладнанні в межах окупованих сіл і містечок. Відверто порушуючи норми міжнародного гуманітарного права, бойовики систематично обстрілюють населені пункти, в результаті чого гинуть мирні люди, руйнуються житлові будинки та об'єкти критичної інфраструктури", - зазначив командувач.


26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців. Усього в березні зоні ООС загинули 12 українських бійців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



