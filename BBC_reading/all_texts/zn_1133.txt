Трансляції богослужінь відбудуться 12 квітня.

12 квітня християни східного обряду святкують Вхід Господній в Єрусалим або Вербну неділю. Свято відзначають щорічно за тиждень до Великодня. Традиційно в Україні в цей день святять в церкві гілки верби.
У зв'язку з введенням карантинних заходів  у нашій країні, відвідування масових заходів і служб у церкві заборонено. Разом з тим, церкви проводять богослужіння без присутності віруючих і транслюють їх. Трансляції можна подивитися на телеканалах або ж на сторінках церков на Facebook і на YouTube-каналах.
Так 12 квітня о 9:30 на каналі UA: КУЛЬТУРА можна буде подивитися Святу Месу з храму Святого Олександра в Києві, а об 11:30 – пряму трансляцію Літургії Української греко-католицької церкви з нагоди Вербної неділі.
12 квітня о 10:00 на каналі UA: ПЕРШИЙ відбудеться трансляція Божественної Літургії в Свято-Михайлівському кафедральному соборі Православної церкви України (ПЦУ) в день свята Входу Господнього в Єрусалим.
Богослужіння транслюють і на сторінці на Facebook Свято-Михайлівського золотоверхого чоловічого монастиря. 12 квітня заплановані такі богослужіння: 07:00 – Рання Літургія; 09:40 – Часи; 10:00 – Пізня Літургія; 17:00 –Вечірня, Мале Повечір'я і Утреня.
Богослужіння ПЦУ транслюються також на каналі YouTube.
Транслюються богослужіння і на YouTube-каналі Києво-Печерської Лаври і на сторінці Facebook Української православної церкви Московського патріархату (УПЦ МП).
Українська греко-католицька церква транслює служби на YouTube-каналі "Живе телебачення" та на своїй сторінці на Facebook.


Раніше Синод Православної церкви України прийняв рішення щодо святкування Великодня та проведення святкових служб в умовах карантину. Щоб не сприяти поширенню коронавірусу, цього року ПЦУ відмовилася від спільного освячення великодніх страв у храмах, а поминальні служби на кладовищах перенесла на 6 червня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



