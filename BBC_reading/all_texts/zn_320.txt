Доходи істотно зросли, витрати – зменшилися.

Платоспроможні банки України у перші два місяці поточного року отримали 15,9 млрд грн чистого прибутку, що в 1,8 рази більше, ніж за аналогічний період 2019 року (8,7 млрд грн). Про це йдеться в оцінках, які оприлюднені на сайті Національного банку України (НБУ).
Згідно з ним, доходи банків за перші два місяці поточного року зросли на 17,7% проти показника за аналогічний період минулого року – до 46,2 млрд грн. Зокрема, комісійний дохід збільшився на 16,5% – до 10,7 млрд грн., результат від переоцінки від операцій купівлі-продажу - в 3,6 рази, до 7,9 млрд грн.
Разом з тим витрати банківської системи за січень-лютий 2020 року знизилися на 1%, порівняно з цим показником минулого року - до 30,3 млрд грн, у тому числі відрахування в резерви скоротилися в 2,3 рази – до 1,3 млрд грн, тоді як комісійні витрати збільшилися на 36% – до 3,7 млрд грн.


Нагадаємо, що вчора, 31 березня, Рада проголосувала в першому читанні за законопроект про вдосконалення деяких механізмів регулювання банківської діяльності, так званий "антиколомойский" законопроект. Прийняття закону є однією з умов для укладення угоди з Міжнародним валютним фондом.
Однак депутати проігнорували той факт, що в разі прийняття цієї версії закону він може бути оскаржений в Конституційному суді.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



