Концентрація пластику склала 1,9 мільйона частинок пластику на квадратний метр.

Міжнародна група вчених зафіксувала найвищу концентрацію мікропластику на морському дні. Як повідомляє EurekAlert, у Середземному морі біля берегів Італії на квадратний метр морського дна припадало 1,9 мільйона частинок пластику.
Ці відкладення включають в себе в основному волокна від одягу та інших синтетичних тканин. Крім того, були знайдені також частини більших пластикових предметів, які з часом зруйнувалися.
Щорічно в океан потрапляє близько 10 мільйонів тонн пластикових відходів. Незважаючи на те, що про пластик на поверхні води добре відомо багатьом, такі відходи складають всього 1% пластикового сміття, яке потрапляє у море. Решта 99% опускаються на дно, але до недавнього часу вчені не знали, що з ними там відбувається.
Нове ж дослідження показало, що глибоководні течії діють як конвеєр, який переносить частинки пластику по морському дну. Ці потоки сприяють концентрації пластику у величезні скупчення, які є аналогами "сміттєвих плям" на поверхні океану.
Такі течії також переносять насичену киснем воду та поживні речовини, а значить, вони є важливою частиною морської екосистеми, всередині якої мікропластик може бути поглинений морськими організмами.
Підписуйтесь на наш Telegram-канал з новинами технологій та культури.


Раніше вчені заявили про те, що слідом за бронзовою і залізною добоюна Землі настала пластикова доба. Частинки пластику почали відкладатися в скам'янілостях, що свідчить про наростання його виробництва з 1945 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



