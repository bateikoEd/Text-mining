Депутат подякувала всім за підтримку.

Народний депутат VIII скликання Тетяна Чорновол, підозрювана в умисному вбивстві, повідомила, що за підсумками суду про обрання запобіжного заходу залишилася "повністю вільною". Про це вона написала у Facebook.
"Хороша новина - зараз маємо маленьку тактичну перемогу - я з такою статтею, де "вишка", не тільки не у в'язниці, а повністю вільна, якщо не вважати особливі умови карантину", - заявила Чорновол.
Депутат також подякувала всім за підтримку, заявивши, що це справа стосувалася не тільки її.
"Це була підтримка не мене особисто, а всіх без винятку майданівців і ширше – всіх, у кого є почуття національної гідності", - написала Чорновол.



У вівторок, 14 квітня, Печерський районний суд Києва почав обирати запобіжний захід колишній народній депутатці Тетяні Чорновол. Її підозрювали в умисному протиправному заподіянні смерті іншій людині. Під час засідання Чорновол заявила про відвід слідчого судді Сергія Вовка з-за конфлікту інтересів. За її словами, Вовк свого часу виніс неправосудне рішення Юрію Луценку.
Раніше в Державному бюро розслідувань заявили, що взяти під варту Чорновол неможливо, оскільки обвинувачення не зверталося до суду про дозвіл на її затримання. Бюро також спростувало інформацію про те, що Чорновол підозрюється в організації або участь у масових протестах.
Нагадаємо, 10 квітня Держбюро розслідувань провело обшуки в будинку Тетяни Чорновол. Слідчі вручили їй підозру у скоєнні низки злочинів. Найтяжчим епізодом, серед тих, що інкримінують Чорновол, стало "умисне вбивство" чоловіки під час підпалу офісу "Партії регіонів" під час Революції Гідності у 2014 році. Під час пожежі від отруєння продуктами горіння загинув Володимир Захаров 1948 року народження, який намагався врятувати від вогню партійні сервера.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



