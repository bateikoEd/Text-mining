Певно, операції провів військовий лікар.

Вчені з Університету Адельфа виявили останки людей, які жили в IV — VII, зі слідами дуже складних для тих часів операцій. Як повідомляє "Популярная механика", ймовірно, люди належали до вищих станів суспільства.
Скелети чотирьох жінок і шести чоловіків були знайдені на острові Тасос в Греції. За словами керівника групи вчених Анагностіса Агеларкіса, місце поховання, архітектура похоронної церкви та будівництво могил вказували на високе соціальне положення покійних.
"Згідно зі скелето-анатомічними особливостями, як чоловіки, так і жінки жили фізично напруженим життям. Серйозні травми цих людей були оброблені хірургічно дуже досвідченим лікарем з великою підготовкою в області травматологічної допомоги. Ми вважаємо, що це був військовий лікар", — зазначив він.
Вчені знайшли також сліди операції на головному мозку. За словами Агеларкіса, під час процедури були прикладені значні зусилля. Це могло вказувати на те, що чоловік, який отримав травму, був дуже важливою особистістю для населення Паліокастро.
Дослідники також змогли отримати медичні та палеопатологічні дані щодо цієї операції на голові та шиї. Було встановлено, що ймовірною причиною хірургічного втручання була інфекція, і що чоловік помер незабаром після операції або під час неї.
"Це хірургічне втручання — найскладніше з усіх, які я коли-небудь бачив за свої 40 років роботи з антропологічними матеріалами. Неймовірно, що воно було проведене з такими надзвичайно складними приготуваннями. І, звичайно, те, що сама операція відбувалася в епоху до антибіотиків", - сказав Агеларакис.
Підписуйтесь на наш Telegram-канал з новинами технологій та культури.


Раніше команда польських археологів виявила десятки мумій недалеко від найстарішої відомої піраміди в некрополі біля селища Саккара. Вік мумій оцінюється в дві тисячі років. При цьому, більшість мумій були поховані прямо в піску.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



