До порядку денного планують включити більше двох десятків законопроектів.

Наступне позачергове засідання Верховної Ради відбудеться 13 травня, повідомило джерело ZN.UA в керівництві парламента. Депутати планують розглянути в другому читанні проект "антиколомойского" закону.
Всього в порядок денний планують включити 26 питань. Деякі з них вже відомі:
1) законопроект № 2571-д "Про внесення змін до деяких законодавчих актів України щодо удосконалення деяких механізмів регулювання банківської діяльності"
2) законопроект № 3329 "Про внесення зміни до Податкового кодексу України щодо звільнення від оподаткування доходів медичних працівників, які безпосередньо зайняті на роботах з ліквідації захворювання серед людей на коронавірусну хворобу (COVID-19)";
3) законопроект № 3415 "Про внесення змін до Регламенту Верховної Ради України щодо особливої процедури розгляду законопроектів у другому читанні";
4) проект закону №2398-д "Про оборонні закупівлі";
5) проект закону №3383 "Про внесення змін до Господарського процесуального кодексу України, Цивільного процесуального кодексу України, Кодексу адміністративного судочинства України щодо перебігу процесуальних строків під час дії карантину, встановленого Кабінетом Міністрів України для запобігання поширенню коронавірусної хвороби (COVID-19)";
5) законопроект №3354 "Про внесення змін до статті 188-19 Кодексу України про адміністративні правопорушення щодо посилення відповідальності за невиконання законних вимог народного депутата України, Рахункової палати, члена Рахункової палати";
6) законопроект №2207 "Про управління побутовими та іншими відходами";
7) проект закону №3105 "Про внесення змін до деяких законодавчих актів України щодо вдосконалення правових засад діяльності Національної гвардії України";
8)законопроект №3322 "Про внесення змін до Кодексу України з процедур банкрутства (щодо недопущення зловживань у сфері банкрутства на період здійснення заходів, спрямованих на запобігання виникнення і поширення коронавірусної хвороби (COVID-19);
9) проект закону №3355 "Про внесення змін до Закону України "Про запобігання корупції" щодо уточнення переліку суб'єктів декларування".
За даними ZN.UA ще в понеділок, 4 травня, жодна парламентська фракція не подала свої правки до другого читання банківського законопроекту. З позафракційних це зробив один депутат. На той момент таблиця проекту закону містила близько 230 правок, які можна прийняти за один день. Прийняття законопроекту дозволить Україні почати нову програму співпраці з Міжнародним валютним фондом.


Нагадаємо, після ухвалення у першому читанні банківського законопроекту, депутати зареєстрували до нього більше 16 тисяч правок. Для того, щоб прискорити процес розгляду документу депутати внесли зміни до регламенту Верховної Ради. При цьому депутатам фракції "Слуга народу" не вистачило власних голосів, як у випадку і з прийняттям безпосередньо "антиколомойського" законопроекту в першому читанні.
У свою чергу "Європейська солідарність", "Голос" і "Батьківщина" взагалі не натискали зелених кнопок за зміни до регламенту. Адже змінений регламент створює ризики для функціонування опозиції в парламенті і в цілому для демократії. 30 квітня Рада підтримала прискорений розгляд банківського законопроекту.
Серед іншого "Антиколомойський" законопроект передбачає заборону на повернення колишнім власникам націоналізованих банків.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



