Колишні депутати визнали, що отримували компенсацію "помилково".

Народні депутати Верховної Ради України 8-го скликання повернули до держбюджету понад 1,65 млн грн, які отримали в якості компенсації за проживання у столиці. Про це повідомила прес-служба НАБУ.
У грудні 2019-го - березні 2020 НАБУ і САП притягнули до відповідальності п'ятьох депутатів парламенту 8-го скликання за незаконне отримання компенсації за житло більш ніж на 2,6 млн грн.
В повідомленні прес-служби НАБУ йдеться, що стосовно 4-х депутатів розслідування завершено, а троє підозрюваних вже відшкодували виплачені їм 1,5 млн грн, не чекаючи рішення суду.
Троє народних депутатів визнали, що дійсно "помилково" отримували компенсацію і добровільно повернули 160 тис. грн.
23 квітня стало відомо, що ексдепутат Олександр Черненко (фракція "БПП") визнав себе винним у незаконному отриманні компенсації за оренду житла в сумі понад 582 тис грн і повернув всю суму.


Зазначимо, депутати 9 скликання отримали три мільйони гривень компенсації за проживання. Народні депутати, крім окладу, можуть розраховувати на "депутатські", надбавки й компенсації. Разом матеріальне забезпечення депутата України становить 100 000-150 000 грн в місяць. Так, серед компенсацій і пільг є оплата телефонних розмов, оренда приміщень в округах для прийому громадян і безкоштовне медичне обслуговування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



