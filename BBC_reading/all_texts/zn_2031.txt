За два місяці в Україні померли понад 100 тисяч осіб.

Держстат оприлюднив дані щодо смертності в Україні в січні і лютому 2020 року. Згідно зі звітом, за два місяці нового року пішли з життя 100 738  осіб.
Серед причин смерті на першому місці хвороби кровообігу (інсульти), через які померли 68 548 осіб. 47 211 осіб померли через ішемічні хвороби серця. Від онкології за два місяці померло 13 451 людина, 4066 осіб померли від цирозу печінки. Від хвороб органів дихання померли 2404 людини, з них від грипу і пневмонії 1326 осіб.
Туберкульоз та ВІЛ стали причиною смерті 581 і 574 осіб, 356 осіб померли від цукрового діабету.
При цьому, за даними Держстату, причинами смерті 4843 людей стали зовнішні чинники, зокрема, 869 осіб покінчили життя самогубством, 448 отруїлися алкоголем, 348 - інші отруєння, у ДТП загинули 630 людей, 154 потонули, 237 загинули під час пожежі, 243 особи зазнали смерті в результаті поранень не зі своєї вини.


Зазначимо, станом на 27 квітня в Україні кількість хворих на COVID-19 перевищила 9 тисяч, за цей час проведено понад 93 тисячі тестів, 220 осіб померли.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



