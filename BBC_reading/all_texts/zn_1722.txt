Нацбанк відкоригував плани через коронавірус.

Національний банк знизив облікову ставку з 10 до 8% і оновив прогноз за ключовими показниками українській економіці в 2020 році. НБУ очікує скорочення ВВП на 5%, прискорення інфляції до 6% і зниження облікової ставки на кінець року до 7%. Про це на брифінгу 23 квітня заявив голова НБУ Яків Смолій, пише Liga.
"Інфляція помірно прискориться в наступні місяці, але не вийде за межі цільового діапазону НБУ, – сказав Смолій. – Цьому сприятиме зниження світових цін на енергоносії, а також те, що споживчий попит буде залишатися слабким після карантину, незважаючи на заходи фіскального стимулювання з боку держави".
У першому кварталі 2021 року інфляція перевищить 6%, але до кінця року сповільниться до 5%. На цьому рівні НБУ має намір зберегти темпи зростання цін в середньостроковій перспективі.
Обвал економіки 2020 року (падіння на 5%) буде забезпечений в основному поганими результатами другого кварталу, відзначають у Нацбанку. Вже в другій половині року економіка почне відновлюватися: в 2021-22 роках темпи зростання ВВП перевищить 4%, говориться в оновленому макропрогнозі регулятора.


Від прогресу у співробітництві з Фондом залежить швидкість, з якою Нацбанк в подальшому буде знижувати облікову ставку. Базовий сценарій НБУ – зниження до 7% в четвертому кварталі 2020 року. На такому рівні регулятор планує залишити ставку щонайменше до кінця 2022-го.




Раніше повідомлялося, що МВФ прогнозує спад ВВП України в поточному році на 7,7% і зростання в наступному році на 3,6%. Про це йдеться у Світовому економічному звіті МВФ, який оприлюднений на сайті організації. Згідно зі звітом, скорочення ВВП в Європі очікується на рівні 6,6% в цьому році після 1,6% зростання в 2019-м. Зокрема спад ВВП Німеччини очікується на рівні 7%, Італії - 9,1%. Іспанії - 8%, Британії - 6,5%, РФ - 5,5%, Польщі - 4,6%, Білорусі - 6%.
 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



