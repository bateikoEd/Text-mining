Гравці київського клубу отримують гроші в повному обсязі.

Президент київського "Динамо" Ігор Суркіс розповів про те, що не має наміру скорочувати зарплати гравців свого клубу через пандемію коронавіруса.
"Я не можу сьогодні свого футболіста змусити отримувати через форс-мажор меншу зарплату, якщо він сам із цим не погодиться, якщо буде запропоновано. Але я йому і запропонувати сьогодні нічого не можу, тому що я не знаю, як треба діяти в цій ситуації. Ми вперше опинилися в такій ситуації. Я теж не можу говорити, що чемпіонат закритий на тривалий період.
Ми закрили чемпіонат менше місяця тому. Пройшло 20 днів, припустимо. Говорити, що потрібно платити менше та інше – у них є контракт. Поки я президент клубу, і поки буду виконувати контракт", – сказав Суркіс в ефірі передачі "Циганик Live" на FootballHub.
Зазначимо, що скорочення зарплат на час пандемії коронавіруса у світовому футболі підтримали багато топ-клубів, серед яких "Барселона", "Баварія" і "Ювентус".
Нагадаємо, у середині березня в Україні через коронавіруса на невизначений термін були припинені всі футбольні змагання.
Після 23-х турів УПЛ в таблиці впевнено лідирує донецький "Шахтар", слідом за яким йдуть "Зоря" і "Динамо".


Раніше повідомлялося про те, що "Динамо" не може отримати гроші за трансфери двох бразильських легіонерів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



