Катар розгляне низку інвестиційних проектів в Україні.

Катар розгляне низку інвестиційних проектів, які можуть бути реалізовані в Україні. Про це повідомляє прес-служба Міністерства закордонних справ.
Повідомляється, що такі домовленості були досягнуті після телефонної розмови між главами МЗС України і Катару Дмитром Кулебою і Шейхом Мухаммадом бін Абдулрахманом бін Джассіма Аль Тані.
"Катар розгляне низку інвестиційних проектів, які можуть бути реалізовані в Україні. Мова йде, насамперед, про інвестиції в українську інфраструктуру: мости, дороги, залізні дороги, аеропорти та ін", - йдеться в повідомленні.
Також у МЗС зазначили, що український сільськогосподарський експорт здатний забезпечити потреби Катару в агропродукції.


Раніше ZN.UA повідомляло про те, що Саудівська Аравія вперше купила в Україні 60 тисяч тонн зерна.
На 2020 рік Мінекономіки знизило прогнози щодо врожаю зернових. Очікується, що аграріям вдасться зібрати 60 млн тонн зерна.
Як писав у своїй статті для ZN.UA експерт Продовольчої та сільськогосподарської організації ООН Андрій Ярмак, вже зараз перспективи врожаю зернових та олійних культур в Україні під великим питанням. Ярі культури все ще можуть врятувати дощі, якщо вони, звичайно, будуть, але зізнаймося, що такої посухи в Україні не було дуже давно. Відповідно, озимі культури знаходяться в поганому стані. Настільки, що навіть були пошкодження від заморозків у квітні, які зазвичай для них не є проблемою. Про інші тренди в агровиробництві читайте в тексті Андрія Ярмака "Нагодувати всіх і самим з голоду не померти".
Також про проблеми та ризики для українських аграріїв під час пандемії коронавірусу в світі читайте в статті Андрія Паливоди "Вмирати збирайся, а жито сій!".
Нагадаємо, урожай зернових та зернобобових культур в Україні в 2019 році склав 75 млн тонн.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



