У місті запроваджують пропускну систему та посилюють блокпости.

Відсьогодні місто Почаїв на Тернопільщині залишатиметься закритим на в'їзд та виїзд через спалах захворюваності на коронавірус, повідомив заступник голови Кременецької РДА Вячеслав Онишкевич.
"Зважаючи на різке зростання захворюваності на COVID-19 в м. Почаїв з 10:00 год. 21.04.2020 року вводиться заборона на в'їзд/виїзд з карантинної зони міста", - написав він у Facebook.
У місті діятиме пропускна система, пускатимуть лише спецтранспорт, що використовується для забезпечення життєдіяльності. Крім цього, контрольно-пропускні пункти у Почаєві посилять військовими Кременецького військкомісаріату та рятувальниками, які проводитимуть дезінфекцію і знезараження транспорту.
"Просимо почаївчан негайно повернутися у місто і залишатись вдома, а гостей – просимо покинути Почаїв", - цитує Онишкевича "Громадське".
Рішення ухвалила комісія з техногенно-екологічної безпеки та надзвичайних ситуацій (ПТЕБ та НС). Після масових порушень під час святкування Великодня та відвідин вірянами Почаївської лаври, у місті побільшало хворих – за добу у Почаєві підтвердили 13 випадків COVID-19.

Доповнюється.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



