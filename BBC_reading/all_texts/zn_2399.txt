ЗМІ розповіли про таємну зустріч заступник голови ОП з журналістами.

З карантину Україна буде виходити в декілька етапів, так, наприклад, метро в Києві планують запустити тільки в кінці червня – на початку липня. Про це заступник голови Офісу президента та секретар координаційної ради з протидії коронавирусу Кирило Тимошенко розповів на зустрічі з журналістами та керівниками деяких ЗМІ у форматі off the record 4 травня, пише "Бабель".
Також, за його словами, міжміський транспорт і внутрішні потяги будуть запущені в середині літа.
Крім того, другу хвилю спалаху коронавірусу влада очікує у кінці листопада – грудні 2020 року.
Водночас Тимошенко наголосив, що якби влада вчасно не ввели карантин, зараз в Україні було б 250 тисяч хворих.

Кабінет міністрів продовжив карантин до 22 травня. Проте з 11 травня в країні послаблять деякі обмеження. Зокрема, послаблення стосується роботи парків, скверів та зон відпочинку. Також уряд дозволив працювати салонам краси і деяким магазинам.
Крім того, після 11 травня в Україні дозволять працювати стоматологам, нотаріусам і сервісам побутової техніки. Також дозволять працювати музеям. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



