Спостереження дозволяють оцінити частоту падіння невеликих метеоритів на Землю.

Телескоп NELIOTA, який з 2017 року спостерігає за Місяцем, нещодавно зміг помітити соте падіння метеорита на супутник Землі. Як повідомляє Європейське космічне агентство, такі спостереження допомагають краще оцінити загрозу, яку можуть нести невеликі метеорити нашій планеті.
Землю постійно бомбардує космічне сміття – уламки комет і астероїдів, також відомі як метеорити. Більшість таких об'єктів згорають в атмосфері, але деякі, особливо ті, діаметр яких перевищує кілька метрів, несуть потенційну загрозу, а їхня кількість точно невідома.
Невеликі об'єкти занадто малі для того, щоб їх можна було зафіксувати безпосередньо за допомогою телескопів, і надто непередбачувані для того, щоб їх можна було побачити за допомогою наземних камер. Разом з тим, для того, щоб зрозуміти, наскільки часто такі об'єкти з'являються і яку небезпеку несуть для Землі, можна звернути увагу на Місяць.
Атмосфера Місяця вкрай розріджена, тому навіть невеликий метеорит залишає слід на поверхні небесного тіла. Коли метеорити або невеликі астероїди падають на Місяць, вони викликають спалах світла, який, якщо той буде достатньо яскравим, можна побачити з Землі. Яскравість спалаху показує розмір і масу об'єкта, наслідком падіння якого він став. Це, в свою чергу, дозволяє зрозуміти, як часто невеликі метеорити падають на Землю. Як правило, спалахи на Місяці викликають навіть об'єкти вагою менше 100 грамів і діаметром менше п'яти сантиметрів.
Підписуйтесь на наш Telegram-канал з новинами технологій та культури.


Проєкт NELIOTA (Near-Earth object Lunar Impacts and Optical TrAnsients) був запущений в лютому 2015 року в Національній обсерваторії Афін за сприяння та фінансування Європейського космічного агентства. Спостережна кампанія, яка проводиться на 1,2-метровому модернізованому телескопі в обсерваторії Кріонері в Греції, оснащеного двома швидкодіючими камерами, стартувала в березні 2017 року. Мета проекту — відстеження спалахів на видимому боці Місяця, коли він мало освітлений Сонцем, і оцінка їхньої температури, що дозволяє накопичити статистику по частоті, масі і розмірам метеоритів, що падають на Місяць, і оцінити частоту падіння подібних об'єктів на Землю.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



