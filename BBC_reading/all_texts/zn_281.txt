Востаннє така ситуація була в 1998 році.

У зв'язку з останніми подіями на нафтовому ринку, викликаними пандемією китайського коронавірусу COVID-19, "чорне золото" зараз у надлишку, тому місця, де його можна зберігати, з днями стає все менше. Про це повідомляє видання CNN.
"Попит на нафту падає відносно пропозиції нафти так швидко, що вже невдовзі головним питанням для нафтових компаній стане не те, чи зможуть вони прибутково працювати на ринку, а те, чи зможуть вони знайти, куди подіти свою нафту", — повідомив аналітик JBC Energy.
У JBC Energy провели розрахунки, які показали, що до кінця цього місяця 6 мільйонів барелів нафти вже не буде де зберігати. Згодом цифра може зрости ще на один мільйон.
Попри падіння попиту на нафту, країни-експортети продовжують нарощувати її обсяги.
Поруч з цим дані біржових торгів на сайті Investing.com  сьогодні зранку показали, що ціни на нафту різко підскочили після того, як президент США Дональд Трамп висловив сподівання стосовно майбутньої угоди з Російською Федерацією та Саудівською Аравією, яка стосуватиметься спільної роботи для врегулювання цін на ринку.
Також поставки сирої нафти в Саудівську Аравію зросли в середу до більш ніж 12 мільйонів барелів на день. У вівторок закінчився термін дії угоди про скорочення світових поставок нафти, що зняло обмеження на видобуток з боку членів ОПЕК, Росії та інших виробників.


Раніше повідомлялося про те, що Міністерство енергетики США дозволить приватним нафтовим компаніям орендувати державні надзвичайні сховища нафти, виконуючи розпорядження президента Трампа про накопичення максимальних запасів.
Наказ Трампа про заповнення нафтових сховищ надійшов ще 13 березня. Таким чином уряд США намагається допомогти американським видобувним компаніям, які страждають від зниження цін на нафту.
Тепер видобувні компанії отримають можливість зберігати нафту в урядових резервах, не продаючи її владі, що дозволить пізніше реалізувати її на світовому ринку.
Стратегічний резерв нафти може вмістити ще 77 мільйонів барелів, що приблизно відповідає чотириденному видобутку в США.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



