Парламентар підозрює, що заразився під час позачергового засідання у березні.

Позафракційний народний депутат Сергій Рудик повідомив про те, що вилікувався від коронавірусу. На своїй сторінці у Facebook він опублікував відеозвернення.
"У мене за спиною – мої легені. Це результати сьогоднішнього КТ, які показують, що, слава Богу, все у мене нормально. Перед тим було два негативних тести, зроблених методом ПЛР, і я з упевненістю можу сказати, що я цю недугу подолав", - повідомив Рудик.
На думку депутата, він заразився коронавірусом під час позачергового засідання Верховної Ради 17 березня.



 
25 березня народна депутатка Вікторія Гриб повідомила про те, що Рудика госпіталізували із діагнозом COVID-19. Вже на початку квітня член фракції "Слуга народу" Олександр Качура заявив про те, що серед депутатів Верховної Ради підтверджено вісім випадків захворювання на коронавірус.
Як повідомлялося, представники влади намагалися в екстреному порядку створити для себе спецумови для лікування в державних лікарнях під час пандемії COVID-19. У зв'язку з цим Київська міська держадміністрація негласно видала наказ для столичних лікарень про організацію vip-палат, обладнання та кращих фахівців лікарень для надання у разі необхідності допомоги чиновникам і vip-персонам. У наказі йдеться про осіб, стосовно яких здійснюється державна охорона, по суті - це всі чиновники і посадові особи високого рівня країни.
У свою чергу міський голова Києва Віталій Кличко заперечив підготовку VIP-палат для депутатів і посадовців, але сказав не всю правду.
Окрім того, Верховна Рада змінила календарний план третьої сесії таким чином, щоб на час карантину працювати лише в комітетах. Однак за час карантину, парламент провів кілька позачергових засідань.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



