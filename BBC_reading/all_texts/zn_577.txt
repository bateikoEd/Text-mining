До офіційної статистики включено 27 смертей від коронавіруса і 23 випадки одужання.

За станом на 22:00 п'ятниці, 3 квітня, в Україні зафіксовано 1072 випадку інфікування коронавірусом SARS-CoV-2. До офіційної статистики включено 27 смертей і 23 випадки одужання від COVID-19, повідомляє Центр громадського здоров'я.
Таким чином, у порівнянні з середою, кількість поставлених діагнозів збільшилася на 130.
З початку року ЦОЗ опрацював 4 893 підозри на коронавірус. У 3 566 випадках результати тесту були негативними, 253 – ще обробляються.
До офіційної статистики включено діагнози, підтверджені вірусологічною референс-лабораторією ЦОЗ України та обласними лабораторіями.




25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



