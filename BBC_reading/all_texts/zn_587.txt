Термін обсервації становить 14 днів.

Кабінет міністрів України ухвалив рішення про обов'язкову госпіталізацію до обсерваторів осіб, які визначаються обласними та Київською міською державними адміністраціями як ті, хто не можуть дотримуватися вимоги самоізоляції, а також ті, хто двічі порушив умови самоізоляції. Відповідні зміни до постанови №211 "Про запобігання розповсюдження на території України гострої респіраторної хвороби COVID-19, викликаної коронавірусом SARS-CoV-2" були затверджені 2 квітня.
Зазначається, що обов'язковій обсервації підлягають особи, які мали контакт з хворими або мають ознаки інфікування COVID-19 та відмовляються від медичного обстеження за направленням лікаря. Дітей до 12 років будуть госпіталізувати разом з одним із батьків.


Як повідомлялося, Кабмін затвердив список додаткових обмежень на час дії карантинних заходів. Серед внесених нових змін буде діяти заборона на: перебування у громадських місцях без маски або респіратора; переміщення групою осіб більше ніж по дві особи, крім випадків службової необхідності і супроводу дітей; перебування у громадських місцях осіб, які не досягли 16 років; відвідування лісопаркових і прибережних зон; відвідування спортивних і дитячих майданчиків; проведення всіх масових заходів, в яких бере участь більше 10 осіб.
Нагадаємо, Кабінет міністрів продовжив карантин до 24 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



