У 2020 році науковці, які працюють в університетах, залишаються лише з конкурсним фінансуванням.

Відповідно до поправок, що внесені до державного бюджету на 2020 рік, наукову сферу позбавлено значної частини фінансування. Про це для ZN.UA пише Юлія Безвершенко, кандидат фізико-математичних наук, м.н.с. Інституту теоретичної фізики ім. М.М. Боголюбова НАН України, експерт ГО "Справжні зміни".
"Найбільш болісне скорочення видатків на науку — це повний нуль на базове фінансування наукової та науково-технічної діяльності в університетах. Програма 220139 "Підтримка пріоритетних напрямів наукових досліджень і науково-технічних (експериментальних) розробок у закладах вищої освіти" мала б стати ключовим інструментом фінансування науки в закладах вищої освіти на основі оцінювання якості їхньої наукової діяльності за попередній період. Поряд із фінансуванням Національного фонду досліджень та програми 6541230 в НАН України, ця програма є третьою серед принципово важливих бюджетних програм фінансування науки. Хоча фінансування НФД — конкурсне, а фінансування в рамках програм 6541230 і 220139 — базове, це три інструменти, що дають можливість підтримувати дослідження найкращих науковців", - йдеться у матеріалі.
Таким чином у 2020 році науковці, які працюють в університетах, залишаються лише з конкурсним фінансуванням і дуже непевними перспективами.
"Звісно, найсильніші з них виграватимуть конкурси Національного фонду досліджень, але їх частка, ймовірно, буде невелика, та й втрату 400 мільйонів гривень вони жодним чином компенсувати не зможуть", - пише автор. 
Детально про фінансування науки у 2020 році, яке скоротилося через розповсюдження коронавірусу, читайте у матеріалі Юлію Безвершенко - "Наука під секвестром".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



