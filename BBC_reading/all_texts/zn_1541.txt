За словами виконавчого директора НАК "Нафтогаз", в Кременчуку є працюючий завод зі значними ємностями для зберігання нафти.

Бізнес по зберіганню нафти стає найприбутковішим, і Україні не можна упустити таку можливість, оскільки у неї є розвинена нафтотранспортна інфраструктура. Про це написав виконавчий директор НАК "Нафтогаз" Юрій Вітренко в Facebook.
Наголошується, що ціни на нафту пішли в глибокий мінус. Вітренко  пояснює це тим, що нафту вже ніде зберігати, а її видобуток припинити без значних втрат у майбутньому неможливо.
"В Україні існує величезна нафтотранспортна система, де можна зберігати нафту, один працюючий завод (Кременчук) зі значними ємностями для зберігання, а також багато нафтопереробних заводів, які давно зупинені, але на яких принаймні були такі ємності", - написав виконавчий директор НАК "Нафтогаз".
Вітренко також підкреслив, що такі можливості треба максимально монетизувати.
"З газом у Європі ситуація поки інша, але вже не знаєш, чого очікувати. Може наші газосховища теж скоро стануть найбільш прибутковим бізнесом:)", - резюмував він.



Напередодні ціна травневих ф'ючерсів на нафту марки WTI продовжила падіння і вперше в історії досягла від'ємної позначки. Ф'ючерси впали в ціні на тлі надлишку нафти на ринку і переповненості нафтосховищ у США: їх завантаження наближається до граничних показників. Близько 20:40 за Києвом травневі ф'ючерси на WTI торгувалися на Нью-Йоркській товарній біржі нижче 5 доларів за барель, а після 21:00 їх вартість стала негативною – -5 центів за барель. Ближче до 22:00 травневі ф'ючерс впали в ціні більш ніж на 300%, їх вартість становила -39 доларів за барель. Тобто, продавці доплачували покупцям за купівлю ф'ючерсів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



