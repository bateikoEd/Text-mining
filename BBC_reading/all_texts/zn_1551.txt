Доступ до сайту Міністерства з питань реінтеграції тимчасово окупованих територій заблокований на території РФ і анексованого Криму.

Роскомнагляд на вимогу Генеральної прокуратури РФ заблокував сайт Міністерства з питань реінтеграції тимчасово окупованих територій України. Формальною підставою для рішення стала публікація про ситуацію з поширенням коронавіруса в ОРДЛО й анексованому Криму і про те, як росіяни приховують достовірну статистику поширення COVID-19 на окупованих територіях, повідомили в міністерстві.
Згідно з рішенням відомства, що відповідає за інтернет-цензуру, російські провайдери повинні закрити доступ до сайту українського міністерства для користувачів у РФ ц анексованому Криму.
Веб-сторінку з публікацією внесли до реєстру заборонених ресурсів за протоколом https, тому блокується доступ до всього сайту міністерства.
У Минреінтеграції зазначили, що це перший випадок блокування Роскомнаглядом офіційного ресурсу іноземної держави.
"Роскомнагляд і Генпрокуратура РФ продовжують ігнорувати інформацію про летальні випадки в ОРДЛО та інформацію від представників окупаційної російської адміністрації в українському Криму про те, що російське Міноборони планує інфікованих коронавірусом військових розміщувати в Севастополі, для чого вже почалася підготовка госпітального судна "Єнісей", яке росіяни використовують як поліклініку для медоглядів і невеликий безкоштовний військовий готель для командування", - констатували в міністерстві.


За даними українського уряду, COVID-19 в окупованих районах Донбасу заразилися 10 тисяч осіб. Однак окупаційна адміністрація ОРЛО повідомляла про один підтверджений випадок коронавіруса наприкінці березня. В ОРДО повідомляли про 36 хворих станом на середину квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



