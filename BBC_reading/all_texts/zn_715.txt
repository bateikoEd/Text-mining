При цьому 174 громадянина України перебувають на карантині за кордоном.

За даними Міністерства закордонних справ в Україну за сприяння дипломатичних установ з-за кордону повернулися понад 144 тисячі українців. Про це йдеться в Facebook.
"Станом на 21:00, 29.03.2020: 144 698 громадян вже повернулись в Україну за сприяння дипломатичних установ", - зазначається в повідомленні.
При цьому 174 громадянини України перебувають на карантині за кордоном, 27 - проходять лікування. Ще вісім громадян одужали від коронавірусу в Японії, Італії, Польщі та ФРН, четверо - померли. 



Раніше повідомлялося, що з початку карантину Міністерство інфраструктури разом з Міністерством закордонних справ повернуло в Україну 100 тисяч громадян. Ще близько 9 тисяч осіб, які заявили про бажання повернутися додому, залишаються за кордоном.
25 березня з Туреччини в Україну прилетіли 430 українців, які не змогли повернутися додому до закриття кордону.
В Єгипті ще залишаються українські туристи. Їх Міністерство закордонних справ обіцяє повернути на батьківщину найближчим часом. 24 березня їх було понад 30 тисяч. Наразі цифра набагато менша.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



