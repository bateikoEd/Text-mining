Денис Шмигаль також розповів, коли Кабмін почне впроваджувати антикризові заходи для підтримки української економіки.

Уряд очікує, що пік захворюваності на коронавірус в Україні настане на початку травня, повідомив прем'єр-міністр Денис Шмигаль під час наради із президентом Володимиром Зеленським. За його словами, після проходження піку, у країні почнуть запроваджувати антикризові заходи щодо підтримки економіки.
Окрім того, під час наради сторони обговорили виплати лікарям та медперсоналу, який задіяний до боротьби із поширенням коронавірусу. Додаткові виплати відбудуться наприкінці квітня, коли медики отримають основні зарплати, йдеться у повідомленні пресслужба Офісу президента.
В уряді також пояснили причини затримки одержання даних щодо кількості заражених коронавірусом із семи областей.
"В одному з регіонів відбулася технічна помилка, десь перезавантажували обладнання, але в цілому на Великдень багато українців з підозрілими симптомами вирішили не звертатися до лікарів. В уряді повідомили, що всі дані обов'язково будуть включені до загальної статистики", - зазначили в Офісі президента.
Окремо Зеленський подякував Нацгвардії за допомогу з розвантаженням літаків, які привозять засоби захисту.


Раніше ZN.UA повідомляло про те, що в Офісі президента очікують піку захворюваності 5-10 травня, за умови, що  на Великдень віряни масово підуть до церкви, ігноруючи карантин.
За підрахунками ОПУ, цього року на Великоднє богослужіння прийшло 130 тис. віруючих. Торік на Великдень у церквах зібралося 7,5 млн парафіян. ZN.UA зібрало фото, як відбувалися богослужіння 19 квтіня.
Загалом в Україні офіційно підтвердили 5710 випадків захворювання на COVID-19, з них 261 випадок зафіксували за минулу добу. Від коронавірусу в Україні померла 151 людина, ще 359 – вилікувалися.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



