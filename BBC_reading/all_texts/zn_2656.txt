Гравці ринку сподіваються на зростання попит в Китаї.

Ціни еталонних марок нафти продовжують рости. Цю позитивну динаміку підтримує зростання попиту в Китаї через поступове відновлення виробництва після карантину, що пов'язане було з коронавірусом. Адже Піднебесна вважається найбільшим світовим імпортером нафти.
На 12:00 по Києву ф'ючерс на нафту Brent з поставкою в липні досяг позначки $ 29,89 за барель (+1,46%). Ф'ючерс на нафту WTI з поставкою в червні зріс на 2,89% - до $ 24,23 за барель.
За даними Reuters, китайський імпорт нафти виріс минулого місяця до 10,42 млн барелів на добу з березневих 9,68 млн. В цілому експорт з Китаю зріс всупереч очікуванням різкого падіння.


Повідомлялося, що ціни на нафту еталонних марок вчора, 7 травня, росли після зниження днем раніше. Експерти пов'язували зростання цін з відновленням зростанням попиту та імпорту нафти в Китай.
20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі була обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



