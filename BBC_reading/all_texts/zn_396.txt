ООН виділить Україні 33 млн доларів на боротьбу з коронавірусом.

Глобальний план ООН гуманітарного реагування на Covid-19 передбачає виділення Україні на боротьбу з вірусом більше $ 30 млн. Про це повідомив постійний представник України при ООН Сергій Кислиця.
За його словами, спочатку мова йшла про суму в 20 млн доларів, однак після переговорів допомогу було збільшено до 33 млн доларів. Кошти будуть передані для організації гуманітарного реагування саме на сході України по обидві сторони розмежування.
План передбачає підтримку закладів охорони здоров'я; забезпечення продовольчої безпеки і товарів першої необхідності; підтримку літніх людей та людей з інвалідністю в умовах самоізоляції; допомогу в організації дистанційної шкільної освіти.
Інші організації такі як ЮНІСЕФ, ПРООН дадуть Україні макрофінансування в розмірі 38 млн доларів на закупівлю ліків, обладнання та іншого.
В цілому Глобальний план ООН гуманітарного реагування на Covid-19 передбачає залучення $ 2 млрд з метою припинення неконтрольованого розповсюдження коронавірусу по всій Південній Америці, Африці, Близькому Сході та Азії.


Раніше Європейський інвестиційний банк (ЄІБ) погодився надати Україні кредит в обсязі 40 млн євро для швидкого реагування та проведення необхідних заходів з подолання коронавірусу в Україні.
Як повідомлялося, станом на 25 березня в Україні підтверджено чотири смерті в результаті інфікування коронавірусом. На засіданні Кабмін прийняв рішення продовжити карантинні заходи на всій території країни до 24 квітня.
У 10 регіонах вже введений режим надзвичайної ситуації. З сьогоднішнього дня режим НС почне діяти в Запоріжжі.
Детальніше про відмінності між режимом надзвичайної ситуації та надзвичайним станом, а також про механізми їх введення читайте в матеріалі ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



