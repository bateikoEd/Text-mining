За словами президента, це стосується суддів, народних депутатів, прокурорів, працівників Нацбанку України, ЦВК і багатьох інших чиновників.

Президент України Володимир Зеленський заявив про те, що з 1 квітня заробітна плата всіх державних службовців в країні, в тому числі і членів наглядових рад державних компаній, не перевищує 47 тисяч гривень.
"Затягнути пояси повинні всі державні службовці. Вже з квітня, незалежно від рангу і посади, їх зарплата не перевищує 47 тис. грн. Це стосується всіх: суддів, народних депутатів, прокурорів, працівників Нацбанку України, ЦВК і багатьох інших чиновників. Такі ж обмеження стосуються і членів спостережних рад. Мільйонні зарплати і премії пішли в минуле", - сказав Зеленський у відеозверненні до українців в п'ятницю.

Раніше у Мінфіні розповіли, що скорочення видаткової частини Держбюджету на 2020 рік відбудеться в основному коштом зменшення фінансування фестивалів, форумів, культурних заходів, зарплат держслужбовців і капітальних витрат, які не є першочерговими.


Сьогодні, 8 квітня, з'явився новий варіант поправок до Держбюджету на 2020 рік. Згідно з документом, очевидно, що уряд розраховує при виконанні Держбюджету на значну фінансову підтримку від МВФ та інших донорів.
Нагадаємо, що законопроект № 3276 про внесення поправок у державний бюджет на 2020 рік Верховна Рада відхилила 30 березня. Депутати відправили його на доопрацювання в комітет.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



