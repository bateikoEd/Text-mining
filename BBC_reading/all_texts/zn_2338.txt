Компенсацію виплачено за "політичні репресії 2011-2014 років".

Лідерка "Батьківщини" Юлія Тимошенко задекларувала понад 148 мільйонів гривень виграшу у суді.
У повідомленні про суттєві зміни в майновому стані, оприлюдненому в державному реєстрі НАЗК, депутатка пояснила, що 148 345 441 гривень – це "компенсація шкоди, заподіяної політичними репресіями 2011-2014 років".
Справа слухалася у США, гроші виплачено на стадії досудового регулювання. Про яку саме справу йдеться, Тимошенко не уточнила.


У 2011 році Печерський районний суд Києва, у рамках процесу у "газовій справі" засудив Юлію Тимошенко до семи років позбавлення волі за перевищення повноважень під час підписання газових контрактів з РФ в 2009 році.
Почавши збройну агресію проти України, Кремль нагадав Києву про закладений у контрактах принцип "бери або плати". Укладені контракти стали предметом суперечки між українським "Нафтогазом" і російським "Газпромом" у Стокгольмському арбітражі, які завершилися на користь України.
У лютому 2014 року, після втечі з країни екс-президента Віктора Януковича, Юлія Тимошенко вийшла на волю. У квітні того ж року Верховний суд України закрив "газову справу" Тимошенко за відсутністю складу злочину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



