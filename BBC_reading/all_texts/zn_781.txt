Однак, за словами Ляшка, в проведенні такої кількості тестувань поки що немає потреби.

Україна може робити понад 30 тисяч тестів на тиждень, проте наразі потреби у масовому тестуванні немає, заявив заступник міністра охорони здоров'я та головний санітарний лікар Віктор Ляшко в ефірі програми "Свобода слова" на ICTV.
"Україна готова наразі проводити 30 тисяч тестувань на тиждень", - сказав головний санлікар, зазначивши, що в подальшому в Україні заплановані заходи і є стратегія розвитку тестувань, яка буде дозволяти проводити 80 тисяч тестувань на тиждень.
"Ми розглядали це питання, чому в нас сьогодні проводиться близько 1000 тестів в день — немає потреби. Сьогодні лабораторії недозавантажені зразками", - повідомив Ляшко.
Зазначається, що масове тестування буде впроваджуватись надалі.


Як повідомлялося, в Україні запустили виробництво ПЛР-тестів для виявлення коронавірусу. ПЛР-тести створені на основі кількісної полімеразної реакції, гарантують точність діагнозу на 99,9%, а також дешевші у виробництві — якщо іноземні аналоги коштують 370-450 гривень, то собівартість однієї реакції при використанні української тесту — 250 гривень.
Головний санітарний лікар України також заявив, що в Україні створили мобільні бригади лікарів для перевірки на коронавірус вдома. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



