Літак доставить дезінфектори.

З аеропорту Жуляни в середу, 8 квітня, вилетів літак Національної гвардії України з допомогою італійським медикам. Літак доставить в Італію 5 тисяч літрів дезінфекційних рідин. Про це повідомив заступник міністра внутрішніх справ Антон Геращенко в Facebook.
"Україна продовжує допомогу Італії, яка бореться з коронавірусом. Сьогодні о 7:00 з аеропорту Жуляни в Рим вилетів транспортний літак Національної гвардії з вантажем 5 000 літрів дезінфекційних рідин для потреб італійських медиків. Цей жест дружби та вдячності ми робимо пам'ятаючи про те, що італійські лікарі щодня борються за життя українців з нашої численної діаспори", - повідомив Геращенко.
За його словами, доставка дезінфікуючих засобів в Італію не повинна позначитися на внутрішніх запасах України.
"Постачання гуманітарної допомоги організована за спеціальним Указом Президента України Володимира Зеленського. В цілому на сьогодні спиртова галузь України повністю закриває потреби країни в дезинфікуючих розчинах і розплавах електролітів на основі етилового спирту і може закрити будь-які потреби Європи", - говориться в повідомленні.



Раніше Президент України Володимир Зеленський вирішив відправити українських медиків в Італії для допомоги в боротьбі з пандемією коронавірусом COVID-19, який вирує на Апеннінському півострові.
Верховна Рада дозволила виготовляти сировину для антисептиків на базі заводів "Укрспирту". 2 квітня набув чинності закон "Про внесення змін у деякі законодавчі акти України, спрямовані на забезпечення додаткових соціальних і економічних гарантій у зв'язку з поширенням коронавірусною хворобою (COVID-19)", відомий як законопроєкт №3275.
Кабінет міністрів заборонив експорт етилового спирту з України до 1 червня поточного року. До того, у зв'язку з підвищеним попитом на медичний спирт "Укрспирт" припинив відвантаження спирту на експорт.
Торговий представник України Тарас Качка заявив про те, що подальший експорт українського сприту привів би до його дефіциту в Україні. Потреба в забезпеченні медичних товарів та індивідуального захисту під час епідемії коронавірусу в Україні перевищує потребу в доході від експорту.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



