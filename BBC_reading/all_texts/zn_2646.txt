У цей день українці вшановують пам'ять загиблих у Другій світовій війні.

У п'ятницю, 8 травня, в Україні відзначають День пам'яті і примирення. Свято відзначають щороку в один і той же день – річницю капітуляції нацистської Німеччини у 1945 році. У нашій країні пам'ятна дата встановлена, щоб вшанувати подвиг українського народу та його внесок у перемогу Антигітлерівської коаліції у Другій світовій війні.
Акт про капітуляцію збройних сил нацистської Німеччини був підписаний у Реймі (Франція) ще 7 травня, але ратифікували його лише 8 травня в Берліні. З цієї нагоди 8 травня в багатьох містах Європи та США проводилися масштабні святкування.
У 2004 році Генеральна асамблея ООН своєю резолюцією постановила святкувати 8-9 травня Дні пам'яті та примирення, які є днями пам'яті жертв Другої світової війни.


З 1945 по 2013 рік у нашій країні святкування, присвячені закінченню Другої світової війни, відбувалися 9 травня. У цей день традиційно влаштовували військові паради, покладали квіти до могил загиблих воїнів та привітали ветеранів.
В Україні День пам'яті і примирення (пам'яті жертв Другої світової війни та примирення між країнами-учасницями Другої світової війни) був встановлений 2015 року. Символом свята є червоний мак.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



