Наші військовослужбовці з наявних вогневих засобів давали окупаційним підрозділам гідну відповідь.

24 квітня в зоні бойових дій в Донбасі бойовики 10 разів порушували режим припинення вогню. Як наслідок, поранення дістали двоє українських військових, повідомляє пресслужба ООС.
Відомо, що бойовики обстріляли українські позиції поблизу Павлополя, Лебединського, Старогнатівки, Широкиного, а також поруч з Оріховим, Новоолександрівкою, Новотошківським, Новозванівкою та Хутором Вільним.

Противник застосував проти наших воїнів заборонені до розміщення на лінії зіткнення міномети калібру 120 мм та 82 мм, а також гранатомети різних систем, великокаліберні кулемети та стрілецьку зброю. Наші військовослужбовці з наявних вогневих засобів давали окупаційним підрозділам гідну відповідь на кожен обстріл та вчасно і жорстко припиняли злочинну збройну активність.
 

Напередодні представники України в Тристоронньої контактної групи озвучили позицію Києва щодо продовження розведення сил і засобів у зоні проведення операції Об'єднаних сил.
Україна наполягає, щоб нові ділянки розведення відповідали запитам гуманітарного характеру і створювали острівці безпеки для місцевих мешканців – громадян України.
При цьому учасники ТКГ (представники України, ОБСЄ та Росії) погодилися з необхідністю активізації до відкриття нових контрольних пунктів в'їзду-виїзду на лінії розмежування.
Нагадаємо, на зустрічі в Мінську 17 січня українська сторона запропонувала разведенние в районі залізничного мосту в Станиці Луганській, поблизу Авдіївки, Новоселівки Другої і КПВВ "Гнутове". Росіяни наполягали на розведенні в районі Щастя, Веселогорівки, Розкладки, Широкиного, Авдіївки і КПВВ "Гнутове". У результаті сторони попередньо погодили розведення у КПВВ "Гнутове".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



