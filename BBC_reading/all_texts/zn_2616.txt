Трамп повідомив про можливе скасування співпраці, якщо Пекін не виконуватиме усіх своїх зобов'язань.

США та Китай домовилися працювати над створенням сприятливих умов для реалізації першої фази торгової угоди. Про це стало відомо після телефонної розмови віце-прем'єра Державної ради Китаю Лю Хе і представника США на торгових переговорах Роберта Лайтхайзера, пише Синьхуа.
Між сторонами було досягнуто домовленості стосовно подальшої співпраці у вирішенні основних питань макроекономіки та охорони здоров'я в умовах поширення COVID-19. США та КНР погодилися й надалі координувати свої дії, аби разом вирішувати нагальні проблеми.
Відомо, що у розмові взяв участь також міністр фінансів США Стівен Мнучіч.
Вчора президент США Дональд Трамп повідомив на брифінгу, що через декілька тижнів розповість, чи виконує Китай всі домовленості по першій фазі торгової угоди. За умови, якщо Пекін не виконуватиме своїх обіцянок, домовленість, за словами глави Білого дому, буде розірвано.
 

Торгова війна між Китаєм і Сполученими Штатами почалася навесні 2018 року, коли Вашингтон прийняв рішення підвищити мита на алюміній і сталь з ряду країн, в тому числі з КНР. На саміті "Великої двадцятки" в Буенос-Айресі Дональд Трамп і Сі Цзіньпін погодилися на перемир'я в торговельній війні, домовившись відкласти до березня 2019 року введення нових торгових мит.
Детальніше про роль досягнутої торгової угоди в торговельній війні між двома наддержавами читайте в матеріалі Віктора Константинова "Сторгувалися?" у тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



