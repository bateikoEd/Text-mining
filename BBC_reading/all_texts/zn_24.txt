Уряд планує запровадити жорсткіші карантинні вимоги.

Уряд посилює заходи безпеки для боротьби з коронавірусом. Відповідне рішення було прийнято на засіданні Кабміну в середу, 1 квітня.
"Впровадження більш жорстких вимог карантину обумовлено щоденним зростанням кількості хворих COVID-19 в Україні більш ніж на 10%, та враховуючи рішення Державної комісії з питань техногенно-екологічної безпеки та надзвичайних ситуацій та досвід міжнародної практики", - пояснили в Кабміні.
Зокрема, під час карантину, який триватиме до 24 квітня 2020 на всій території України, серед внесених нових змін буде діяти заборона на:
перебування у громадських місцях без маски або респіратора;
переміщення групою осіб більше ніж дві особи, крім випадків службової необхідності і супроводу дітей;
перебування у громадських місцях осіб, які не досягли 16 років, без супроводу повнолітніх;
відвідання парків, скверів, зон відпочинку, лісопаркових і прибережних зон, крім вигулу домашніх тварин однією особою і в разі службової необхідності;
відвідування спортивних і дитячих майданчиків;
проведення всіх масових (культурних, розважальних, спортивних, соціальних, релігійних, рекламних і інших заходів, в яких бере участь більше 10 осіб, крім заходів, необхідних для забезпечення роботи органів державної влади і органів місцевого самоврядування.


Раніше ZN.UA повідомляло про те, що в Офісі президента розглядають можливість введення з 6 по 26 квітня режиму "всі в масках". У Сумах чоловіка оштрафували за те, що він перебував а магазині без маски.
Згідно з опитуванням, 49% опитаних українців вітають введення комендантської години і надзвичайного стану. 43% - висловилися проти таких заходів. Також 60% українців зазначили, що їх заощаджень за умови продовження карантину вистачить менше, ніж на місяць.
Нагадаємо, що за добу коронавірус діагностували у 120 осіб. Всього в країні 669 лабораторно підтверджених випадків COVID-19, з них 17 - летальних.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



