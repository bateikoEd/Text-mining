Термін дії документів, що спливає у розпал пандемії коронавірусу, продовжено.

Польща продовжила термін дії документів, які дозволяють українцям легально перебувати на території країни. Українці в Польщі, що знаходилися в "підвішеному" стані із самого початку пандемії коронавірусу, можуть не хвилюватися, пише прем'єр-міністр Польщі Матеуш Моравєцкі у своїй статті для ZN.UA.
"Сьогодні українці, які перебувають у Польщі, не повинні хвилюватися щодо легальності свого перебування. Документи, термін дії яких закінчився у період стану епідемічної загрози або стану епідемії, були продовжені до 30 днів після його закінчення в Польщі", - пояснює Моравєцкі.
Польський прем'єр нагадав, що українці, які живуть і працюють у Польщі – "важливий суб'єкт, без якого зафіксоване у нас протягом кількох років динамічне економічне зростання було б нижче".
Зараз у Польщі живуть близько мільйона наших співвітчизників, через пандемію 175 тисяч повернулися на батьківщину. Ті, хто залишилися працювати в Польщі, продовжують фінансово підтримувати свої родини в Україні.
"За даними Світового банку, перекази в Україну в 2019 році досягли 16 млрд дол. Значна частина цієї суми надійшла з Польщі. У зв'язку з цим, мій уряд видав розпорядження консульствам Польщі в Україні відновити прийом заяв на отримання робочої візи. Тисячі громадян України зможуть відновити роботу в Польщі", - додає автор.


Докладніше про українських трудових мігрантів, про нинішню співпрацю України та Польщі і майбутнє відносин двох країн читайте в матеріалі прем'єр-міністра Польщі Матеуша Моравєцького "Солідарність і амбіція" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



