ZN.UA вже повідомляло про рішення, прийняте в Москві, щодо затоплення зазначених шахт.

Окупанти в ОРЛО затопили шахти "Новопавлівська" та "Міусінська", повідомив у Facebook представник уповноваженої Верховної Ради з прав людини у Донецькій і Луганській областях Павло Лисянський.
"В ОРЛО представники окупаційної адміністрацій РФ ліквідували дві шахти, це шахти "Новопавлівська" та "Міусінська", ці підприємства затоплені", - йдеться в повідомленні.
Лисянський уточнив, що шахти розташовані в місті Хрустальний (раніше м. Красний луч). До 2014 року зазначені підприємства були частиною ДП "Донбасантрацит". За словами Лисянського, шахти були дотаційні, проте зарплату працівникам виплачували і підприємства функціонували.
"Це колосальна шкода, як екологічна, так і соціально-економічна, щоб відновити затоплені шахти, потрібні величезні фінансові кошти", - додав Лисянський.


Раніше ZN.UA повідомляло про те, що окупаційна адміністрація ОРЛО запустила процедуру закриття трьох вугільних шахт, реалізуючи прийняту в Москві рішення. Мова йде про шахти "Вергелевську", "Міусінську" і "Новопавлівську". Під час наради в Москві, яка відбулася 16 січня, зазначені шахти визнали нібито нерентабельними, та прийняли рішення про їх затоплення.
Так званий "міністр палива, енергетики та вугільної промисловості" "ЛНР" Павло Мальгін для реалізації такого рішення попросив 55 млн російських рублів у директора Федеральної державної бюджетної установи РФ з питань реорганізації і ліквідації нерентабельних шахт Андрія Мойсеєнкова.
Дії окупантів в українському Донбасі провокують посилення екологічних проблем в регіоні.
Детальніше про екологічну катастрофу на окупованих територіях читайте у статті Арсена Авакова "Mayday! Донбас – загроза екологічної катастрофи в центрі Європи" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



