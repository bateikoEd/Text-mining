Позачергове засідання ВР призначено на 14 годин.

У понеділок, 13 квітня, відбудеться позачергове пленарне засідання Верховної Ради. У порядку денному значиться питання щодо правок до державного бюджету 2020 року.
"Скликати позачергове пленарне засідання Верховної Ради України дев'ятого скликання на 14 часов 13 квітня 2020 року", - йдеться у відповідному розпорядженні голови ВР від 10 квітня.
Питанням держбюджету, мабуть, буде присвячена більша частина засідання. Сьогодні, 10 квітня, відбулося багато нарад на консультацій щодо правок до держбюджету.
Також у порядку денному розгляд закону про національну інфраструктуру геопросторових даних, тобто про Геокадастр. Зміни покликані нормувати і запустити процес підготовки до майбутнього відкриття ринку землі.
Крім того, в порядку денному законопроект №3320, що пов'язаний з боротьбою з коронавірусом, а також проект про посилення відповідальності за пожежі в лісах і полях і законопроект про внесення змін до закону щодо Антимонопольного комітету.






У свою чергу народний депутат Олексій Гончаренко 7 квітня оприлюднив новий варіант поправок у державний бюджет на 2020 рік. Згідно зі змінами, уряд розраховує при виконанні держбюджету на значну фінансову підтримку від МВФ та інших донорів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



