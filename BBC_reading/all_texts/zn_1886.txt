"Послаблення карантинних обмежень не означає, що загроза мине".

Після зняття карантинних обмежень українці, як і громадяни інших країн, повинні будуть навчитися жити по-новому. Прем'єр-міністр Денис Шмигаль на свій сторінці в Telegram опублікував правила нових стандартів життя після послаблення карантину, та зауважив, що мінімізація обмежень не є абсолютною гарантією того, що загроза мине.
"Україна, як і весь світ, має навчитися жити за новими стандартами, за новою соціальною поведінкою.Такі прості правила, як дотримання дистанції, постійна дезінфекція та індивідуальний захист можуть убезпечити нас і після закінчення карантину", - написав Шмигаль.




Раніше Кабмін розробив план поступового виходу з карантину, оголошеного через COVID-19. План включає п'ять етапів.
За словами голови уряду, реалізація плану може стартувати вже 11 травня, якщо на початку місяця не буде зафіксовано пік захворюваності.
Нагадаємо, Кабінет міністрів продовжив карантин в Україні до 11 травня.
Зараз, за офіційними даними, національна система охорони здоров'я завантажена хворими на коронавірусну інфекцією менш ніж на 10%.
Продовження карантину міністри підтримали одноголосно.
За словами прем'єр-міністра, є дві умови початку виходу країни з карантину: перша - протягом 10 днів приріст нових хворих не повинен змінюватися і коливатися в районі 5%, друга - лікарні для COVID-19 повинні бути заповнені пацієнтами менше ніж на 50%. У разі, якщо ці умови будуть виконані до 11 травня, то з цього моменту можна буде говорити про відкриття парків і скверів, закладів торгівлі непродовольчими товарами та частини об'єктів побутових послуг.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



