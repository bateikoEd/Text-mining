Бригади виїжджатимуть на виклики про підозру на зараження.

В Україні створили 567 медичних бригад лікарів, які виїжджатимуть на виклики за підозрою на захворювання Covid-19 та тестуватимуть українців на наявність інфекції вдома. Про це на брифінгу заявив заступник міністра охорони здоров'я та головний державний санітарний лікар Віктор Ляшко.
"Наразі вже створено 567 мобільних бригад. Це ті бригади, які будуть виїжджати на місце дислокації пацієнта, забирати зразки та потім логістичними шляхами передавати їх до вірусологічних лабораторій, які проводитимуть дослідження. Система організована, алгоритми працюють", - сказав він.
Віктор Ляшко зазначив, що на першому етапі роботи цих бригад можливі "нестиковки", але про це можна повідомляти для вчасного реагування на затверджені алгоритми і їх подальше напрацювання.



Раніше Ляшко заявляв, що при кожній з центральних лікарень буде створено бригади швидкої медичної допомоги, які будуть виїжджати додому до пацієнтів, в яких є підозра на китайський коронавірус. Фахівець зазначив, що це допоможе в рази зменшити мобільність людей, в яких є підозра на коронавірус, і цим самим гарантувати безпеку інших.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



