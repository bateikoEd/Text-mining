Пересилати повідомлення можна буде тільки в один чат за раз.

Месенджер WhatsApp ввів обмеження для повідомлень, які пересилаються. Тепер переслати повідомлення можна буде тільки в один діалог за раз, це зроблено для боротьби з фейками про коронавірус, повідомляється в блозі месенджера.
Наголошується, що повідомлення, яке пересилається, позначається подвійною стрілкою. Цей знак означає, що людина, яка надіслала його, не є автором повідомлення. Раніше WhatsApp вже обмежив кількість діалогів, в які можна було переслати повідомлення, до п'яти.
"Чи всі повідомлення, що пересилаються, шкідливі? Звичайно, ні. Ми впевнені, що багато хто з користувачів пересилають корисну інформацію так само, як і забавні відео, меми, молитви і важливі думки. Протягом кількох останніх тижнів за допомогою WhatsApp також вдалося залучити громадськість до підтримки медиків на передовій боротьби з COVID-19. Однак ми спостерігаємо суттєве збільшення кількості повідомлень, що, на думку наших користувачів, може дратувати і сприяти поширенню неправдивої інформації. Ми переконані, що WhatsApp повинен залишитися центром особистого спілкування, тому важливо стримувати поширення цих повідомлень", - йдеться в повідомленні месенджера.
У WhatsApp також відзначили, що працюють з Всесвітньою організацією охорони здоров'я та міністерствами охорони здоров'я 20 країн для того, щоб надавати достовірну інформацію.
Підписуйтесь на наш Telegram-канал з новинами технологій та культури.


Раніше компанія Google вирішила виділити 6,5 мільйонів доларів на боротьбу з поширенням фейкових новин про пандемію коронавіруса. Мета ініціативи – пробитися крізь "надлишкову" інформацію про вірус і надати користувачам надійні рекомендації про боротьбу з ним.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



