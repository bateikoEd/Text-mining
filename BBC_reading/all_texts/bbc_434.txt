Копирайт изображения
УНІАН
Головний санітарний лікар Віктор Ляшко спеціальним розпорядженням 31 березня дозволив роботу продовольчих ринків, але від 14 квітня знову їх закрив.
"Ринки не будуть працювати, здорового глузду немає, так само як і з церквами. Від завтра мою постанову, яка прописувала умови, як відкриватись і працювати ринкам, визнають такою, що втратила чинність", - заявив пан Ляшко в ефірі каналу ICTV.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Він нагадав, що дозвіл на роботу ринків давали для того, щоб українці у невеликих містах та селах мали доступ до дешевших продуктів, ніж у магазинах.
Як коронавірус руйнує харчову індустрію: 5 наслідків
Києво-Печерську лавру заблокувала поліція через "вогнище коронавірусу"
Коронавірус в Україні: рекордні 325 нових хворих за добу
Проте два тижні роботи ринків показали багато фактів порушень, які примусили Віктора Ляшка переглянути рішення.
"Ми мали шалені порушення", - додав він.
31 березня головний санітарний лікар Віктор Ляшко спеціальним розпорядженням дозволив роботу продовольчих ринків, але з низкою умов та обмежень.
Ринки мали дотримуватись жорстких санітарно-епідемічних умов.
Копирайт изображения
УНІАН
Після запровадження карантину ринкам офіційно заборонили працювати.
Але представники влади на місцях скаржились, що в багатьох регіонах, а особливо у невеликих населених пунктах, ринки є важливими для забезпечення населення продуктами.
Тож МОЗ дозволив роботу ринків за таких умов
якщо вони є зареєстрованими операторами на ринку харчових продуктів;
на території ринку має перебувати не більше одного відвідувача з розрахунку на 20 квадратних метрів;
дотримання відставні між покупцями у чергах не менш ніж 1,5 метра;
персонал та покупці ринку мають носити засоби індивідуального захисту;
для ринків вихідного дня відстань між місцями торгівлі має бути не менше 3 метрів.
Схожі обмеження діють у продовольчих магазинах, проте, як вказав Віктор Ляшко, досвід роботи ринків в умовах карантину показав що там не дотримувались санітарних умов і виникала загроза зараження коронавірусом.
Окрім ринків, пан Ляшко висловив занепокоєння можливим скупченням людей на Великдень 19 квітня.
Влада остерігається, що, попри заборони, люди можуть піти у неділю святити паски.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
