Як мінімум, реальні ціни на нафту не відповідають біржовим.

Біржові ціни на нафту, які істотно впали, не відображають співвідношення попиту і пропозиції на реальну нафту. Не слід розраховувати, що Україна зможемо забезпечити внутрішні потреби економіки за рахунок купівлі дешевої нафти. До того ж, для такої покупки потрібні гроші і зміни в законодавстві. Про це у своїй статті для ZN.UA пише директор НТЦ "Психея" Сергій Сапєгін.
"Для України в цій ситуації важливий висновок про те, що біржові ціни не відображають співвідношення попиту і пропозиції реальної нафти. Число біржових угод, що завершуються постачанням нафти, становить одиниці відсотків від усіх угод. Всі інші операції — з "паперовою" нафтою. Біржова ціна показує більшою мірою очікування фінансових спекулянтів, а не реального сектора економіки. Тому розраховувати, що ми зможемо забезпечити внутрішні потреби економіки за рахунок покупки нафти в період мінімальних, зокрема негативних, цін не слід", - пише автор.
Однак, за його словами, з іншого боку, кон'юнктура цін на нафту і нафтопродукти наших основних постачальників вуглеводнів створює сприятливі передумови для створення державного запасу нафти і нафтопродуктів.
"Але для цього треба вирішити ряд проблем, починаючи з прийняття Верховною Радою закону про мінімальні запаси нафти і нафтопродуктів і закінчуючи пошуком коштів для закупівлі та зберігання таких запасів", - додає автор.


Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



