За його словами, залишилися обмеження, яких не можливо дотримуватися в жорсткому режимі, тепер містян не втримати.

Міський голова Одеси Геннадій Труханов заявив, що карантин у місті фактично завершений, а місцева влада чекає відкриття туристичного сезону і готує до нього одеські пляжі.
"Ми зараз проводили комісію, порахували всі цифри, і фактично я можу вам сказати, що карантин в Одесі закінчений", - заявив мер в інтерв'ю "Страна.ua".
Пояснюючи свої слова, Труханов зазначив, що обмеження, яких не змогли дотримуватися в жорсткому режимі, тепер не втримати.
"Голова цього штабу Андрій Ставніцер заявив про те, що штаб закрито у зв'язку з тим, що у нас вже не буде сплеску захворюваності. Вважайте це оголошенням про те, що карантин закінчений. Ну, як це? Якщо головний санітарний лікар теж каже, що у нас вже не буде сплеску... Люди і так не особливо напружувалися в Одесі, а тепер вони на цей карантин взагалі дивляться зі сміхом. Я розумію всю безвихідь цієї ситуації. Сьогодні вони дали нам самостійність, а тепер, якщо раптом щось трапиться, відповідати будемо ми. Так не треба було тоді давати вказівки – закривати ринки, відкривати ринки... Люди вже глузують над нами", - розповів Труханов.

Нагадаємо, на вихідних в Одесі магазинчики, бари і кафе в курортному районі Аркадія працювали, незважаючи на карантин. А люди прогулюються вулицями без масок.
Про економічні наслідки коронавірусу для України і українців читайте в статті Юлії Самаевой "День песця" і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавірусу".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають всі".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



