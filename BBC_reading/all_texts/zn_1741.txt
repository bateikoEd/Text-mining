Проте є блок поправок, до якого комітет повернеться повторно.

Парламентський комітет з питань фінансів, податкової та митної політики розглянув 94% правок до проєкту "антиколомойского" закону, повідомив заступник голови комітету Ярослав Железняк. За його словами, за розгляду поправок, які залишилися, комітет візьметься 27 квітня.
"Сьогодні дуже ефективно попрацювали над банківським законопроєктом. 94% вже пройдено і зупинилися ми на 15 631 правці. Залишилося тільки вісім абзаців", - повідомив Железняк.
За його словами, комітет ще повернеться до розгляду одного блоку правок до законопроекту №2571-д "Про удосконалення деяких механізмом банківської діяльності".
"Варто відзначити, що є блок поправок щодо нотаріального посвідчення та скасування призначених відкритих торгів Фонду гарантування вкладів фізосіб, до яких комітет ще повернеться наприкінці розгляду, але загальна ситуація зрозуміла", - зазначив Железняк.
Заступник голови комітету додав, що наступного разу він збереться в понеділок, о 10:00.



У першому читанні проєкт "антиколомойского" закону ухвалили 30 березня. Проте "Слузі народу" не вистачило власних голосів, документ вдалося затвердити завдяки тому, що його підтримали депутати інших фракцій і груп. Однак до другого читання парламентарії зареєстрували рекордні для Верховної Ради 16 тисяч правок.
Для того, щоб скоротити терміни розгляду законопроєкту у другому читанні Рада також проголосувала за зміни до регламенту. Але зміни створюють ризики для функціонування опозиції в парламенті і в цілому для демократії.
"Антиколомойський" законопроєкт передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



