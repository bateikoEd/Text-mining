Депутати наступного тижня внесуть зміни в законопроект по боротьбі з коронавірусом, які будуть діяти три місяці.

Верховна Рада може на наступному тижні внести екстрені зміни в законодавство по боротьбі з коронавірусом. Про це повідомила народний депутат Ольга Стефанишина за підсумками наради спеціальної міжфракційної групи в суботу, 14 березня.
За словами депутата, після прийняття та опублікування тексту законопроекту, зміни будуть діяти три місяці. Група також прийняла рішення не виводити з-під закону про публічні закупівлі закупівлі товарів для запобігання COVID-19, також пропонується звільнити закупівлі товарів для запобігання COVID-19 від оподаткування, митних платежів, а переговорну процедуру для замовників планують скоротити до 3 днів.
Також група прийняла рішення встановити доплати для медичних працівників, задіяних у боротьбі з епідемією COVID-19.
При цьому група виступила проти запропонованих МВС "драконівських змін" у Кримінальний кодекс, які можуть бути використані для переслідування учасників мирних зібрань.
Фінальна версія змін до законопроекту буде представлена в понеділок, повідомила Стефанишина.
"Від себе скажу: зміни в законодавство дійсно потрібні. Але не менш потрібно буде стежити, щоб будь-якими змінами в цій ситуації ніхто не скористався ні для політичних розправ, ані для наживи на паніці. Дякую всім колегам за предметну дискусію!", - підсумувала депутат.



Раніше Разумков підписав розпорядження, яким тимчасово закрив доступ до приміщень Верховної Ради всім, крім народних депутатів, їх помічників та працівників апарату Ради. Таке рішення спікер аргументував необхідністю протидіяти поширенню COVID-19 та інших респіраторних захворювань.
Нагадаємо, увечері 11 березня Всесвітня організація охорони здоров'я повідомила про початок пандемії коронавірусу.
У той же день на засіданні Кабінету міністрів було прийнято рішення ввести в Україні тритижневий карантин з 12 березня. В період дії карантину тимчасово припиняється навчання в дошкільних закладах, школах і вузах, закриваються місця масового скупчення людей (торгові центри, кінотеатри і т. д.), забороняються масові заходи чисельністю понад 200 осіб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



