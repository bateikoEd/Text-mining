Водночас більше половини українців підтримують продовження карантину.

Карантин в Україні продовжили до 11 травня. Підтримують продовження карантинних заходів 68% українців, свідчать результати дослідження New Image Marketing Group, проведеного на базі додатку "Лемур". Не підтримують продовження карантину 32% опитаних.


При цьому 81% громадян вважає, що вже сьогодні можна зняти заборону на відвідування парків, скверів, зон відпочинку, лісопаркових та прибережних зон. Думки про те, що зараз можна відновити роботу сфери торгівлі непродовльчими товарами, притримуються 70% респондентів.
Ще 60% громадян вважають, що вже можна відновити роботу сфери послуг. Також 55% респондентів вважають, що вже можна дозволити відвідування спортивних та дитячих майданчиків. Доречним зараз відновлення роботи громадського транспорту вважають 55% українців.


При цьому 49% громадян зазначили, що існуючих заощаджень та наявних доходів їм вистачить на місяць та менше. У 29% опитаних заощадження вже скінчилися. На два місяці заощаджень вистачить 8% українців, на три чи чотири місяці – у 6%, на пів року – у 4%, на понад пів року – у 4% респондентів.




Опитування провели у період з 23 по 24 квітня серед українців віком від 18 років. Вибіркова сукупність дорівнює 1204 респондентам. Онлайн-опитування провели за інтерактивною структурованою анкетою, посилання на яку відправляли потенційним респондентам з бази даних. Загальна репрезентативна похибка для вибіркової сукупності склала 3,8%з ймовірністю 0,95.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



