Угода матиме короткочасний ефект на ціну "паперової нафти".

У п'ятницю, 10 квітня, набула чинності угода країн ОПЕК+ зі скорочення видобутку нафти. Однак, на думку експертів, з якими консультувалося ZN.UA, спроба учасників ОПЕК+ стабілізувати ринок за рахунок зменшення виробництва нафти хоча і природна, але заздалегідь марна.
"Ця угода матиме короткочасний ефект на ціну "паперової нафти", — зазначив у коментарі ZN.UA президент Центру глобалістики "Стратегія XXI" Михайло Гончар.
Причина невдачі стабілізації ринку нафти не в іграх нафтовидобувних держав — Мексики, Сполучених Штатів, Саудівській Аравії чи Росії. Позиція країн могла б впливати на ціну в початковій стадії кризи. Основний фактор сьогодні — пандемія та наступаюча економічна криза.
І якщо ОПЕК оцінює надлишок нафти на ринку в 14,7 млн барелів на добу, то Міжнародне енергетичне агентство (МЕА) — у 25 млн, розрахунки торгової компанії Trafigura показують 25-30 млн.
"Враховуючи наступаючу економічну кризу, пропозиція ще довго перевищуватиме попит, що сильніше пресуватиме ціну на нафту", — відзначає М. Гончар.
Як зазначає директор НТЦ "Психея" Сергій Сапегін, для стабілізації світового ринку явно недостатньо запланованого скорочення видобутку нафти щодня на 10 млн барелів.
"Заходи щодо скорочення експорту нафти на світовий ринок, які розглядають учасники картелю, лише зменшать тиск пропозиції на ринку нафти при падаючому попиті, але не вирішать проблему в принципі", — упевнений С. Сапегін.
Детальніше про те, як вплине угода країн ОПЕК+ на ціни "чорного золота" читайте в статті Володимира Кравченка "Залиті нафтою" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



