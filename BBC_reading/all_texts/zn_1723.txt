Нацбанк зберіг прогнози щодо зниження ставки до 7% до кінця року.

Правління Національного банку вирішило з 24 квітня знизити облікову ставку з 10% до 8% річних, говориться в повідомленні центробанку в четвер.
"В комплексі з іншими заходами, прийнятими Національним банком, зокрема щодо розширення інструментарію для підтримки ліквідності банків та введенням банками пільгових умов для позичальників, це дасть стимул економіці, необхідний для підтримки населення і бізнесу в ці складні часи і швидкого відновлення ділової активності після завершення карантину", – наголошується в релізі.
Згідно йому, на кінець 2020 року прогноз облікової ставки збережений на рівні 7%.
"Оцінюючи можливу швидкість руху до цієї позначки, Національний банк буде враховувати хід переговорів з МВФ, розвиток ситуації з коронавірусом і темпи згортання карантинних заходів, а також антикризові заходи урядів і центральних банків інших країн", – йдеться в повідомленні.


Раніше правління Нацбанку прийняло рішення з 13 березня знизити облікову ставку з 11% до 10% річних.

В кінці січня правління Нацбанку вирішило знизити облікову ставку до рівня 11% з 13,5% річних, на якому вона перебувала з 13 грудня 2019 року. Зниження облікової ставки безпосередньо впливає на вартість грошей в економіці (чим вище ставка, тим дорожче доступ до грошей). Тобто кредити для споживачів (юр - та фізосіб) будуть дешевше, плюс, ціни будуть рости помірно.
Раніше в Мінекономіки заявляли, що Нацбанк може знизити облікову ставку до 7% вже в середині 2020 року.
 

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



