Бюджет місії ОБСЄ також істотно збільшений.

Мандат Спеціальної моніторингової місії Організації з безпеки і співробітництва в Європі в Україні продовжено до 31 березня 2021 року. Про це повідомляє прес-служба Міністерства закордонних справ України в Facebook.
Зазначається, що держави - учасники ОБСЄ навіть у нинішніх складних умовах погодилися на суттєве збільшення бюджету СММ з метою посилення моніторингових можливостей місії.
"МЗС України вітає рішення Постійної Ради ОБСЄ про продовження мандата СММ ОБСЄ в Україні ... Завдяки зазначеним рішенням СММ зможе і надалі інформувати міжнародне співтовариство про факти, які підтверджують військову присутність Російської Федерації на тимчасово окупованих територіях Донецької і Луганської областей України", - йдеться в повідомленні.
Також у відомстві підкреслили, що очікують від продовження роботи місії, скерованої на сприяння мирному врегулюванню конфлікту в Донбасі.



Раніше повідомлялося про те, що Європейський союз надасть додаткову фінансову допомогу для підтримки заходів з реагування на ситуацію в Донбасі у розмірі 3,2 млн євро. Додаткові кошти підуть Спеціальній моніторинговій місії ОБСЄ. Загальна сума, яку ЄС надав місії, складе 52 млн євро.
Також Україна звернулася до ООН з проханням відправити місію, яка визначить можливість введення миротворців в Донбас.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



