Підтримку висловили ЄС та ще п'ять країн світу.

Європейський союз,  Велика Британія, Німеччина, Швеція, Японія та США виступили у підтримку подальшої роботи "Суспільного", діяльність якого опинилась під загрозою через значні борги. Посольства країн закликали Україну забезпечити належне фінансування мовника.
Про це у своєму Twitter зазначило посольство Великої Британії в Україні. Як зазначається в дописі посольства, суспільне мовлення відіграє важливу роль швидкого, точного й об'єктивного інформування громадян.


Раніше прес-служба телемовника повідомила про те, що Міністерство юстиції України наклало арешт на всі кошти, наявні на рахунках " UA "Суспільне", що призвело до блокування підготовки низки проектів і незабаром призведе до повної зупинки діяльності ТРК. Всім співробітникам телерадіокомпанії затримують виплати заробітної плати. "Більше чотирьох тисяч працівників "Суспільного" не отримали зарплату в лютому і можуть не одержати її і в березні, адже досі не затверджений паспорт відповідної бюджетної програми", – зазначено в заяві.
Правління "Суспільного" просить втрутитися Кабінет міністрів України і розглянути питання затвердження бюджетної програми на найближчому засіданні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



