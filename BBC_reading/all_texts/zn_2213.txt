Але лідери Н4 ще в грудні домовилися, що до кінця 2019 року в Донбасі буде встановлено режим тиші.

Міністр закордонних справ України Дмитро Кулеба після переговорів із колегами з Нормандської четвірки заявив про те, що позиція нашої країни залишається незмінною щодо того, що Тристороння контактна група залишається ключовим механізмом для пошуку прийнятних рішень, які мають привести до припинення війни та деокупації територій України. Франція та Німеччина підтримують цю позицію України.
"Я наголосив під час зустрічі, що ми готові до діалогу з найчутливіших питань, але не перетинатимемо червоних ліній. Частина розмови була присвячена спробам російського колеги завести інтерпретацію про прямий діалог між Києвом та Донецьком й Луганськом. Я хочу ще раз публічно наголосити, що Україна готова говорити з українцями, які проживають на окупованій території. Ба більше, ми й прагнемо до того, але ми не повинні говорити з тими незаконними формуваннями, які неуповноважені належним чином представляти інтереси українців окупованих територій, а також внутрішньо переміщених осіб, які були вимушені залишити зону бойових дій", - сказав Кубела у четвер під час онлайн-брифінгу в МЗС України за підсумками переговорів, додавши, що діалог має розвиватися.
Голова української дипломатії наголосив, що є відпрацьовані механізми дій в ТКГ, яка залишається основою для роботи.
"Сьогодні ми обговорювали безпекові питання. Це демонструє, що будь-яка розмова в нормандському форматі базується на принципі "спершу безпека". Ми не плануємо від нього відступати. Ми домовилися, що продовжимо наше спілкування з міністрами, обговорювати весь комплекс питань, пов'язаних з врегулюванням щодо нормандського порядку денного", - сказав очільник МЗС.
Також він повідомив, що міністри обговорили й ситуацію, яка склалася на тлі пандемії коронавірусу. Кулеба підкреслив, що для СММ ОБСЄ та МКЧХ має бути "забезпечена повна та беззастережна можливість" доступу до окупованих територій.
"Ми досягнули домовленості про те, що ТКГ має якнайшвидше обговорити деталі проголошення всеосяжного припинення вогню визначити дату, з якої таке припинення вогню буде запроваджене. Це ще раз підкреслю пріоритетність безпекових питань", - сказав Кулеба.
Заначимо, що під час зустрічі лідерів Нормандської четвірки у грудні минулого року, сторони вже домовились до кінця 2019 року щодо встановлення безстрокового режиму припинення вогню в Донбасі, але попри це, обстрілі в Донецькій та Луганській областях регулярно продовжуються.
"Приділили увагу обміну утримуваними особами. Ми ще далекі від реалізації формули "всіх на всіх". Я окремо наголосив на необхідності звільнення українців, яких утримуються у РФ та окупованому Криму. Звернувся до свого російського колеги з закликом  вести активну роботу з метою їхнього звільнення", - додав Кулеба.
Загалом зустріч глав МЗС Нормандської четвірки тривала півтори години. Кулеба відзначив роль свого німецького колеги Гайко Мааса, який "зробив багато для того, щоб ця зустріч відбулася".


Попередня зустріч лідерів в нормандському форматі відбулася 9 грудня 2019 року в Парижі. Учасники зустрічі підтримали припинення вогню, обмін у форматі "всіх на всіх" до 31 грудня, допуск Червоного Хреста до всіх утримуваним особам, розведення військ на трьох ділянках, розширення мандата СММ ОБСЄ та продовження розмінування.
Детальніше про результати переговорів у нормандському форматі в Парижі та їх вплив на Україну читайте матеріалі Тетяни Силіної "Нормандський айсберг" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



