Тести вітчизняного виробництва розподілять між областями України.

Найближчої п'ятниці, 25 квітня, в регіони відправлять 200 тисяч вітчизняних ПЛР-тестів на коронавірус SARS-CoV-2, пообіцяв президент Володимир Зеленський у ході відеозвернення, яке транслювалося ввечері в четвер.
За словами глави держави, розроблені та вироблені в Україні тести будуть розподілені між областями.
Усього уряд замовив у виробника 2 млн тестів.
Крім того, до кінця травня держава очікує отримати в українського виробника 200 апаратів штучної вентиляції легенів.
"Цього тижня до нас прибуло 360 тисяч  захисних респіраторів і 800 тисяч реагентів для ПЛР-тестування", - додав Зеленський,



Минулого тижня в МОЗ відзвітували про розподіл між регіонами 250 тисяч ПЛР-тестів китайського та корейського виробництва, які надійшли до України в якості гуманітарної допомоги.
Київ отримав від МОЗ 52 180 ПЛР-тестів, Дніпропетровська область – 17 008, Харківська – 14 560, Київська область – 10 612 тестів. У Донецьку, Миколаївську і Херсонську області було направлено понад 8 тисяч, інші області отримали понад 7 тисяч тестів. Найменшу кількість ПЛР-тестів було виділено Кіровоградській області – 6 928.
За словами міністра охорони здоров'я Максима Степанова, у квітні кількість проведених щодня тестувань полімеразної ланцюгової реакції сягає 3 тисяч на день.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



