Українці зможуть відкривати рахунки в банках онлайн за допомогою електронних засобів зв'язку.

Українці зможуть з 28 квітня відкривати рахунки в банках через відеозв'язок, BankID або електронний підпис. Відповідні моделі дистанційної верифікації та ідентифікації клієнтів для банків розробив Нацбанк.
"Незабаром для відкриття рахунку в новому банку візит в банківське відділення або особиста зустріч з агентом банку стане зайвим кроком. Ми очікуємо, що на фінансовому ринку з'являться інноваційні продукти і сервіси, які знадобляться банкам для здійснення верифікації їх клієнтів", - заявив глава департаменту фінансового моніторингу Ігор Береза.
Регулятор розробив повноцінні моделі віддаленої ідентифікації і верифікації та спрощені. Останні будуть містити ліміти на проведення видаткових фінансових операцій за всіма рахунками (до 40 тис. грн на місяць і до 400 тис. грн на рік) і за залишками на рахунках клієнтів (до 40 тис. грн).
Нацбанк також запропонував банкам для дистанційної ідентифікації користувачів електронних гаманців отримувати у клієнта копії ідентифікаційних документів та фотофіксацію клієнта з його документами, що засвідчують особу. Режим використання таких електронних гаманців буде мати певні ліміти.
НБУ також розробляє аналогічні норми верифікації та ідентифікації для небанківського фінансового сектора.

Раніше повідомлялося про те, що в Україні цифровий паспорт замінив паперовий.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



