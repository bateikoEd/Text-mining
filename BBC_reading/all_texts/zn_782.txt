Традиційно, свято намагалися відзначити в сімейному колі.  

Щорічно 7 квітня, за дев'ять місяців до Різдва Христового, християни східного обряду відзначають свято Благовіщення Пресвятої Богородиці – день, коли Архангел Гавриїл приніс їй звістку про те, що вона стане матір'ю сина Божого. Свято входить в число 12 найважливіших свят православ'я і вважається третім за значенням після Великодня і Різдва. Церквою воно встановлене в IV столітті, після того, як було встановлено святкування Різдва.
В нашій країні почали святкувати Благовіщення після прийняття християнства. Воно також відоме під назвою "третьої зустрічі весни" - після Стрітення і Сорока мучеників. Вважається, що в цей день весна повинна остаточно побороти зиму. Бог благословляє землю і відкриває її для сівби, а тому лише після Благовіщення можна було розпочинати польові роботи. "Турбувати" землю до цієї дати вважалося великим гріхом. 
Будь-яка робота в цей день вважається гріхом. Приказка говорить, що у цей день "птах гнізда не в'є, дівчина коси не плете". Один з найстаріших звичаїв, пов'язаних з святом, стосується птахів: у цей день заведено відпускати птахів, зокрема голубів, на волю. За легендою, вони донесуть звістку про добрі справи людей ангелам-хоронителям.
Забороняється також шити щось, плести і в'язати. Вважається, що життя людини являє собою нитку, управляти якою можуть тільки ангели і Бог. В цей день імовірність переплутати нитки надзвичайно висока.
За одним із переказів, у цей день не можна надягати новий одяг.
Вважається також, що не можна ходити в гості. Свято намагалися зустріти в родинному колі. За повір'ями, якщо в цей день в двері постукає жінка або дівчина, вона може виявитися відьмою.
Прийнято було також заготовляти благовіщенську сіль. Кожен з членів сім'ї кидав по дрібці солі в спеціальний мішечок, після чого господиня її прокалювала її і берегла для особливих випадків. Вважається, що така сіль може вилікувати навіть безнадійно хворого. Якщо сіль не знадобилася протягом року, її необхідно спалити на багатті.


По погоді на Благовіщення намагалися вгадати, яким буде врожай і літні місяці. Якщо день був вітряний, з ранковим туманом і інеєм, очікувалося урожайне літо. Дощ у цей день віщував урожай грибів і хлібів. До хорошого збирання ярих, огірків, груздів був мороз; до теплих літніх днів і до великої кількості горіхів — гроза.
В день Благовіщення немає ластівок — до тривалої холодної весни. Благовіщенське небо темне, без зірок — кури мало знесуть яєць. Благовіщенський сніг на дахах не розтане до 6 травня (Егорія), а сильний мороз до сорока морозних ранків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



