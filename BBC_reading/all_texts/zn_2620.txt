Під час виборчої кампанії нинішній міністр Кабінету міністрів називав Зеленського "слугою Кремля".

Міністр Кабінету міністрів Олег Немчінов після свого призначення вибачився перед фракцією "Слуги Народу" за образливі коментарі на адресу Володимира Зеленського під час його передвиборчої кампанії у 2019 році.
"Я висловлювався негативно щодо деяких заяв кандидата, а не президента. Тоді мені було незрозуміле майбутнє, яке буде у мене, як і у багатьох людей, які вибрали свого часу похід у військкомат, а не "косіння" від повісток. Дуже неоднозначно сприймалися деякі заяви. І вони справді викликали у мене занепокоєння, зокрема й жорсткі та образливі коментарі", - сказав Немчінов в інтерв'ю "Громадському".
Так, в 2019 році Немчінов писав про Зеленського в соціальних мережах, використовуючи хештег "слугакремля".
Міністр каже, що на засіданні фракції "Слуги народу" після свого призначення він вибачився за ці коментарі, "які могли образити насамперед людей, які голосували за президента і за "слуг народу".


Раніше Немчінов зазначив, що перепис населення, який попередньо запланували на 2021 рік, обов'язково потрібно провести, але зараз це може бути дуже дороге задоволення для України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



