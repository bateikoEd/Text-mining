Таке збільшення можна пояснити відновленням попереднього попиту на бензин та не надто швидким зростанням надлишку сировини.

На фоні останніх повідомлень Міністерства енергетики США ціна на нафту станом на ранок, 30 квітня, досягла 26 доларів.
Як відомо, червневі ф'ючерси на американську нафту марки WTI зростають майже на 14% - до 17 доларів за барель. Що стосується липневих ф'ючерсів на північноморську нафтову суміш марки Brent, то їх ціна зростає майже на 7% і торгується по 26 доларів за барель, червневих ф'ючерсів на Brent зростає трохи швидше (9%), але коштують дешевше - 24,5 долара за барель.
Зростання цін на нафту сталося на фоні оприлюднення американським Міненерго статисики, яка вказує на те, що надлишок нафти збільшується не так швидко, як прогнозували експерти напередодні.  Відомо,що минулого тижня запаси сировини в Америці зросли на 9 мільйонів барелів в порівнянні з прогнозованими 10,6 мільйонами барелів.
Крім цього, запаси бензину, попри пандемію коронавірусу, почали помітно скорочуватися - на 3,7 мільйона барелів.


20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



