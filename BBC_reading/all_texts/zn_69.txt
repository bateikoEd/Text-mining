Українці, у яких закінчилася віза, зможуть залишатися в Італії до 15 липня.

Влада Італії до 15 червня продовжила дію всіх сертифікатів, дозволів і видів на проживання, термін яких закінчується під час карантину. Про це повідомляє прес-служба посольства України в Італії.
Мова йде про документи, термін яких закінчується у період з 31 січня по 15 квітня 2020 року.
"Таким чином, власникам дозвільних документів різного типу (вид на проживання, дозвіл на навчання, дозвіл на роботу, дозвіл на шлюб, дозвіл на возз'єднання сім'ї і т. д.) надається достатньо часу на їх відновлення / продовження після завершення карантину і зняття обмежувальних заходів" , - йдеться в повідомленні.
За отриманими додатковими роз'ясненнями МВС Італії, перевищення дозволеного терміну перебування іноземців, що пов'язано з форс-мажорними обставинами, не впливає на правовий статус їх перебування в країні. Однак потім іноземці повинні залишити територію Італії.
"Разом з тим, італійськими компетентними органами підкреслюється незмінність обов'язку таких іноземних громадян покинути територію Італії невідкладно після подолання відповідних форс-мажорних обставин", — зазначили в дипустанові.


Відзначимо, в МЗС повідомили про те, що для українців, які залишилися за кордоном на час дії карантину, діє програма "Захист", для надання допомоги на місцях.
Зокрема, посольства і генконсульства будуть вирішувати питання прострочених документів і віз, співпрацювати з правоохоронцями для захисту інтересів громадян у разі їх порушення, шукати можливість тимчасово розмістити тих українців, які не будуть мати місця проживання, інформувати про можливість повернення в Україну та багато іншого.
На сьогодні за кордоном залишаються 9 тисяч українців, більше 100 тисяч повернулися додому. Новоприбулих українців планують розміщувати на обсервацію у готелях.
Раніше глава МЗС Дмитро Кулеба досяг домовленостей про послаблення для українців з владою Угорщини та Румунії. Детальніше про відкладені конфлікти України та Угорщини читайте в статті Володимира Кравченка "Відеодипломатія". Всі статті Володимира Кравченка читайте тут.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



