Покупцем не може бути пов'язана з боржником особа.

Сьогодні, 15 квітня, Кабінет міністрів України прийняв постанову, якою затвердив критерії та умови визначення державними банками заходів з управління проблемними активами (NPLs). Про це повідомляє прес-служба Камбіну.
Документом передбачено, що наглядова рада держбанку затверджує стратегію управління NPLs і план її реалізації.
Крім того, при прийнятті рішення про вибір інструментів врегулювання заборгованості, банк зобов'язаний віддавати перевагу таким, які забезпечують на момент прийняття рішення "найбільшу чисту поточну вартість очікуваних грошових потоків від активу".
При цьому банк самостійно вибирає інструмент врегулювання заборгованості і способи реалізації стягнутого майна.
Також встановлюються особливості продажу боргу/уступки права вимоги до боржника/контрагента за ціною, нижчою від балансової вартості активу". При цьому повинні проводитися відкриті і прозорі аукціони, а борг/відступлення права не може бути проданий/відступлений кінцевому бенефіціару власника боржника/контрагента, заставодавця, поручителя або пов'язаній з ним особі.
Постановою також визначаються критерії до активів банку, які можуть бути списані за рахунок сформованих резервів.
У Мінфіні відзначають, що рішення Кабміну надзвичайно актуально, так як інструментарій роботи з NPLs для держбанків був досить обмежений, що робило неможливим очищення їх балансів від NPLs і отримання відшкодування.
При цьому проблемний актив (навіть за яким була фінансова реструктуризація) продовжував враховуватися, вимагав резервування, обслуговування і продовжує генерувати збитки.


Повідомлялось, як писало DT.U, Україна в останніх двох банківських кризах втратила, як мінімум, 20% свого ВВП. Щоб не допустити банківської кризи, яка може стати наслідком коронавірусу, Нацбанку, уряду і банкам необхідно мобілізуватися.
Докладніше читайте в статті Олександра Петрика, д. е. н., професор, член Ради НБУ, заступник виконавчого директора Ради директорів МВФ від України (2013-2017) – "Про стимули і ризики".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



