Президент Асоціації анестезіологів України розповів про причини звільнення.

В умовах пандемії коронавірусу важливими є не лише наявність медичного обладнання. Президент Асоціації анестезіологів України та експерт Міністерства охорони здоров'я Сергій Дубров, з яким для ZN.UA поспілкувалася Оксана Онищенко, заявив про те, що головне – це медичний персонал. За його словами, під час епідемії почали звільнятися медсестри та санітари.
"Усі говорять зараз про те, що  не вистачає апаратів штучної вентиляції легень. Та головне, щоб нам вистачило персоналу, який забезпечує їх роботу  і доглядає хворих. З лікарями проблем менше, а от з  медсестрами і санітарками катастрофа", - зазначив Сергій Дубров.
Він пояснив, що до епідемії українські лікарні на 70%  були укомплектовані середнім персоналом і на 85 % лікарями. Однак зараз медсестри почали звільнятися з роботи. За словами Дубрового, хтось звільняється через коронавірус, а хтось через те, що живе у селі та не хоче працювати вахтовим методом. Адже потрібно побути з родиною, або комусь важко добиратися у місто.
"У лікарні, де я працюю, є одна санітарка, якій треба від електрички їхати на таксі. Вона сплачує за нього 350грн, потім чергує три доби підряд і половину зароблених грошей знов віддає на таксі. По-іншому не доїде на роботу, бо транспорт не ходить. Взагалі з санітарками особливо велика проблема  - вони старшого віку, бояться заразитися коронавірусом і їм важко дістатися на роботу", - додав Дубров.
Лікарі ж, за його словами, поки що не звільняються.


Детальніше читайте в інтрев'ю Сергія Дуброва, яке для ZN.UA підготувала Оксана Онищенко "Анестезіолог: "Усі зараз говорять про те, що не вистачає апаратів штучної вентиляції легень. Та головне — щоб нам вистачило персоналу, який забезпечує їх роботу і доглядає хворих".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



