В команді українця поділилися планами в суперважкій вазі.

Промоутер українського боксера Олександра Усика (17-0, 13 КО) Олександр Красюк розповів про плани свого підопічного в надважкому дивізіоні.
"Усик хоче бути чемпіоном, ніхто не може відняти у нього право на це. Він видовищний боксер, олімпійський чемпіон, екс-абсолютний чемпіон у крузервейті. У нього великий досвід і достатньо сил, щоб претендувати на звання чемпіона світу. Ми будемо стояти на своєму.
Ми будемо схиляти Ентоні Джошуа спочатку побитися з Усиком, а потім провести об'єднувальний бій Усика і Тайсона Ф'юрі. Складно сказати, хто найкращий. Найкращий той, хто переміг, але вже на наступний день він може програти", - заявив Красюк.
Зараз Джошуа володіє титулами WBA, IBF, WBO та IBO, а Ф'юрі є чемпіоном світу за версією WBC.
Наступний поєдинок Усик проведе проти британця Дерека Чісори. Вечір боксу був перенесений на невизначений термін через пандемію коронавірусу.


Раніше повідомлялося про те, що Ломаченко та Усик разом з російськими артистами привітали вірян із Великоднем.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



