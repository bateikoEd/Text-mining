В Україні вже більше тисячі медиків заражені коронавірусом.

У Подольську (Одеська обл.) від наслідків коронавірусної інфекції COVID-19 у неділю помер 60-річний медик, повідомив голова Одеської обласної державної адміністрації Куций Максим.
"Чоловік був госпіталізований 17 квітня в стані середньої тяжкості і з наявними хронічними захворюваннями. Але сьогодні вранці, у зв'язку з прогресивним погіршенням стану і наростанням дихальної недостатності, пацієнта перевели на ШВЛ. На жаль, кілька годин тому він пішов із життя", - написав Куций на своїй сторінці в Facebook.
Станом на 19:30 19-го квітня підтверджено 137 випадків захворювання на коронавірус в Одеській області.

Міністр охорони здоров'я Максим Степанов заявив про те, що за останню добу виявили 53 нових випадків зараження коронавірусом серед медиків. За його словами, за весь час пандемії коронавірус діагностовано у 1 031 медпрацівника.
"За весь час пандемії захворіло 5 449 осіб, з них 358 дітей і 1 031 медичний працівник. Всього одужали 347 осіб. Летальних випадків 141" — сказав очільник МОЗ.
Степанов зазначив, що протягом останніх діб 12 медпрацівників одужали. Він додав, що за минулу добу на COVID-19 перевірили 4 тисячі 695 українців. Всього з початку епідемії в Україні досліджено 57 тисяч 111 проб методом ПЛР.


Зазначимо, президент Зеленський анонсував виплати боргів із зарплат медикам з понеділка, 20 квітня. В оновленому бюджеті-2020 додатково передбачено 15,8 млрд грн для доплат до зарплати медпрацівникам, які протистоять епідемії. Загалом видатки Міністерства охорони здоров'я збільшуються на 16,4 млрд грн.
В інтерв'ю ZN.UA президент Асоціації анестезіологів України та експерт Міністерства охорони здоров'я Сергій Дубров повідомив про те, що через епідемію з лікарень почали масово звільнятися медсестри та інший медперсонал. Серед причин не тільки страх заразитися, але і неможливість дістатися до місця роботи через те, що зупинили громадський транспорт.
Докладніше читайте в інтерв'ю "Анестезіолог: "Всі зараз говорять про те, що не вистачає апаратів штучної вентиляції легенів. Та головне — щоб нам вистачило персоналу, який забезпечує їх роботу і доглядає за хворими".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



