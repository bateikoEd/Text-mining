За словами екс-прем'єра, йому завадили корумповані суди, правоохоронні органи, а також брак часу.

Колишній прем'єр-міністр Олексій Гончарук стверджує, що не встиг побороти корупцію через нетривале перебування на посаді голови уряду. До чнинників, які йому заважали, експрем'єр також відніс корумповані суди і правоохоронні органи.
"Коли мені зараз кажуть, що ось, корупцію досі не побороли... Але вичистити ці авгієві стайні за шысть місяців – нереально! Особливо, якщо враховувати, що в судах у тебе - повна "жесть", а правоохоронні органи часто самі й очолюють цю корупцію", - заявив Гончарук в інтерв'ю "Радіо Свобода".
Про якы саме правоохоронних органах йдеться, він не уточнив. Але висловив упевненість, що члени його Кабміну корупцією не займалися.
"Я впевнений, що наша команда, яку я створив для роботи в уряді, вона не крала. Я впевнений в цьому абсолютно!", - підкреслив експрем'єр.



4 березня Верховна Рада відправила у відставку уряд Олексія Гончарука, проголосувала за призначення Дениса Шмигаля прем'єр-міністром і затвердила новий склад уряду. Підставою для відставки прем'єра стало написану ним заява.
Кандидатуру нового прем'єра підтримали 242 члена фракції "Слуги народу", 18 депутатів з групи "За майбутнє" і 17 з групи "Довіра", а також 14 позафракційних парламентаріїв. "Європейська Солідарність", "Батьківщина", "Голос" і "Опозиційна платформа – За життя" голосували проти, утрималися або не голосували взагалі.
Крім прем'єра, до складу Кабміну увійшли 15 міністрів. При цьому залишився несформованим практично весь економічний блок нового уряду. Вакантними залишаються посади віце-прем'єра з питань оборони, міністра освіти і міністра культури. Від роботи в Кабміні відмовилися Тимофій Милованов, Ганна Новосад, Володимир Бородянський і Олег Коростельов.
Про другий уряд Зеленського і нового прем'єра читайте в статті Юлії Самаєвої для ZN.UA "Як прошмигнути в прем'єри".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



