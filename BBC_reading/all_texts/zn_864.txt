Вчені показали, як вірус прикріплюється до клітинної мембрани.

Компанія Elara Systems спільно з доцентом кафедри молекулярної біології Техаського університету в Остіні і Національним інститутом охорони здоров'я США створила візуалізацію атаки коронавірусу на клітину. Як повідомляє "Корреспондент", розуміння того, як вірус прикріплюється до клітинної мембрани, допоможе швидше створити вакцину проти нього.
Анімація показує як SARS-CoV-2 закріплюється на мембрані клітини і заносить всередину свій генетичний матеріал. Крім того, відео деталізує форму шипів на оболонці вірусу. Саме вони зв'язуються з рецепторами АПФ2 на поверхні клітин людини.
Підписуйтесь на наш Telegram-канал з новинами технологій та культури.

Станом на 7 квітня в Україні зафіксовано 1462 випадки зараження коронавірусом. Найбільша кількість хворих зафіксована в Києві (253 випадки захворювання), Чернівецькій (247 випадків) та Тернопільській (168 випадків) областях.


6 квітня почали діяти більш жорсткі карантинні обмеження. Зокрема, українці повинні завжди носити при собі документ, що підтверджує особу. На вулицю можна виходити тільки в масці, а пересуватися більш, ніж двом людям разом заборонено. Винятком може стати супровід дітей. Діти до 14 років можуть вийти на вулицю тільки в супроводі дорослих. У парках, скверах, зонах відпочинку заборонено гуляти, тільки якщо ви не вигулюєте домашню тварину. Також Кабмін ввів обов'язкову самоізоляцію для осіб старших за 60 років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



