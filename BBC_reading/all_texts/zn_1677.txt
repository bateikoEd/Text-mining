Невідомі напали на двох осіб у під'їзді одного з будинків.

У результаті збройного нападу у Львові загинув чоловік, повідомила пресслужба поліції Львівської області. Для пошуку та затримання зловмисників в місті та області ввели відповідні поліцейські операції.
"Сьогодні, 22 квітня, близько 10.00 на лінію 102 надійшло повідомлення про стрілянину на вулиці Академіка Павлова у Львові. За вказаною адресою негайно виїхали слідчо-оперативна група Личаківського відділу поліції, оперативники карного розшуку, а також співробітники інших служб та підрозділів. На місці перебуває керівництво поліції Львівщини", - повідомили у пресслужбі.
За попередніми даними, у під'їзді одного з будинків кілька чоловіків у балаклавах здійснили збройний напад на двох жителів Львова. Зловмисники застосували вогнепальну зброю. Від отриманих поранень помер на місці 49-річний чоловік. Після цього нападники поїхали з місця події на автомобілі, ймовірно, "Форд" світло сірого кольору.
"У Львові та на території області проводяться поліцейські операції. До розшуку та затримання зловмисників задіяні співробітники усіх служб та підрозділів поліції Львівщини. Поліцейські вживають усіх заходів для розшуку та затримання нападників. Вирішується питання правової кваліфікації події", - додали у поліції.
Як повідомив Zaxid.net із посиланням на очевидців події, вбитий чоловік міг був нелегальним валютчиком.



20 квітня правоохоронці затримали у Києві чоловіка, який з вікна власної квартири стріляв по перехожих. Для того, щоб приховати свої дії, правопорушник закопав пістолет у вазоні. Затриманий раніше відбував покарання за нанесення тяжких тілесних ушкоджень.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



