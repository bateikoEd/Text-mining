У світі 3,6 млрд людей не мають доступу до інтернету.

Під час пандемії коронавірусу в світі потроївся інтернет-трафік, проте явним став і "цифровий розрив". Про це повідомляють в ООН з посиланням на експертів Міжнародного союзу електрозв'язку.
"Пандемія COVID-19 кардинально змінила наше життя: те, як ми працюємо, спілкуємося один з одним, вчимося або купуємо предмети першої необхідності. Ці зміни торкнулися всього світу, і одночасно став ще більш очевидним так званий "цифровий розрив". Адже досі 3,6 мільярда людей у світі не мають доступу до інтернету. Загалом інтернет-трафік в світі потроївся", - йдеться в повідомленні.
Якщо раніше широкосмуговий зв'язок найчастіше використовували в міських офісах, тепер він все більше затребуваний в передмістях і сільських районах, жителі яких зараз навчаються або працюють, не виходячи з дому.
В Міжнародному союзі електрозв'язку високо оцінили роль працівників сектору інформаційних і комунікаційних технологій - їх вважають "неоспіваними героями".
"Ми також повинні визнати, що в нинішніх умовах послугами та мережами ІКТ не так легко керувати. Адже ніхто не міг і уявити собі ситуації, коли трафік в інтернеті може майже потроїтися", - відзначають експерти.


Відзначимо, за даними опитувань, під час карантину 49% українців стали частіше слідкувати за новинами, 38% почали більше дивитися фільмів і серіалів.
Детальніше про те, що чекає українців після карантину читайте у статті В'ячеслава Черкашина "За все заплатять прості українці" на сайті ZN.UA.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



