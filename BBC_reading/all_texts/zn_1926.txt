Це пов'язано з ризиком заразитися вірусом.

Керівництво німецької Бундесліги може заборонити секс і поцілунки футболістам через пандемію коронавірусу, повідомляє Daily Mail.
В Німеччині розглядають можливість вже в травні відновити сезон, однак для цього необхідно прийняти ряд обмежень.
Одне з них - офіційна рекомендація гравцям не цілуватися і не займатися сексом зі своїми жінками та дівчатами, щоб мінімізувати ризик зараження коронавірусом.
Також на стадіони планується впускати максимум 300 осіб. Будуть скасовані передматчеві фото і рукостискання, а кожен футболіст буде мати особисту пляшку з водою.
На стадіоні перед грою учасникам будуть вимірювати температуру, а на базі - робити тест на коронавірус. Також не можна буде колективно святкувати забиті голи.
У Німеччині зафіксовано вже понад 156 тисяч випадків зараження COVID-19, а також понад п'ять тисяч смертей.
Нагадаємо, до фінішу чемпіонату Німеччини залишилося дев'ять турів. Очолює турнірну таблицю "Баварія", яка випереджає дортмундську "Боруссію" на чотири очки.


Раніше повідомлялося про те, що "Баварія" відновила тренування в умовах карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



