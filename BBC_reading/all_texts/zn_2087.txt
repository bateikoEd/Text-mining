На ресурсі відображаються актуальні дані щодо безробіття, захворюваності та демографічних процесів.

В Україні створили сайт q.rating.zone, на якому можна відстежувати вплив карантину на економіку. Про це повідомив колишній міністр Кабінету міністрів Дмитро Дубілет на сторінці у Facebook.
На сайті зібрано понад 30 показників, де можна відстежувати стан захворюваності на COVID-19, міграційні та демографічні процеси, зайнятість населення, торгівлю, бюджет, податки тощо.
Дані наводяться починаючи з 1 жовтня 2019-го і постійно оновлюються. Вони отримані від державних органів влади. Тут є дані про те, скільки українців повернулися в країну з початку запровадження карантину (463 тис.), наскільки впали обсяги продажу в магазинах (-98,6% для одягу та взуття), як змінюється кількість офіційних безробітних (431 тис.) і яка з областей втратила менше доходів в місцевий бюджет.
Сайт буде доступний на період карантину та протягом часу, необхідного для відновлення роботи економіки.


Як повідомляло ZN.UA, українській економіці не вперше підніматися після кризи. Однак тепер доведеться відновлюватися вже в нових умовах, і багато старих рецептів, такі як нестримний аграрний експорт, можуть не спрацювати. Детальніше про те, що допоможе Україні відновити економіку читайте в статті Андрія Паливоди "Повернути втрачене" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



