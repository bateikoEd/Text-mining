Платіжний баланс зведений з профіцитом завдяки зростанню експорту.

Зведений платіжний баланс України (співвідношення виплат і надходжень) за підсумками лютого 2020 року зведено з профіцитом у 733 мільйони доларів, у той час як дефіцит за той же період в 2019 році досяг 248 мільйонів повідомляє Національний банк України.
За розрахунками Нацбанку, дефіцит поточного рахунку платіжного балансу в лютому 2020 року дорівнював 159 мільйонів доларів, що в 1,6 разів нижче цього показника в минулому році (249 мільйонів доларів)
Експорт товарів у лютому зріс на 1,2% (за січень — на 2,2%) і досяг 3,6 мільярдів доларів. Такі показники забезпечені підвищенням вивезення мінеральних продуктів на 14,1% (на 18% в січні), продукції машинобудування на 12,1% (29,4% за січень) та продовольчих товарів на 1,4% (14,3% у січні).
Експорт сировини і металургії знизився (на 2% у секторі чорної і кольорової металургії, на 7,8% — деревини і деревних виробів). Скоротився експорт продукції хімічної промисловості — на 2,5%, в той час як за січень галузь хімпрому демонструвала зростання вивозу на 24,9%.
На 4,7% знизився показник імпорту товарів (4,5 мільярда доларів), зокрема закупівлі енергоносіїв знизилися на 11,6%, а неенергетичний імпорт впав на 3,2%.
Без урахування розмитнення автомобілів з іноземною реєстрацією обсяги неенергетичного імпорту збільшилися на 3,3%, при цьому найбільше зростання імпорту забезпечено за рахунок промислових товарів (збільшення на 33%) та продовольчих товарів (на 15%). Виріс імпорт продукції машинобудування (на 3,9%) та хімічної промисловості (на 0,7%). Скоротилися обсяги імпорту чорних і кольорових металів (на 11%).
Нацбанк фіксує зниження профіциту балансу первинних доходів за лютий до 207 мільйонів доларів в порівнянні з січнем, коли він склав 408 мільйонів, і профіциту балансу вторинних доходів — до 256 мільйонів доларів (282 мільйона в січні). Профіцит рахунку операцій з капіталом зріс порівняно з січнем на 1 мільйон доларів і склав 2 мільйони.
Приплив капіталу за фінансовим рахунком (чистих запозичень) склав 890 мільйонів доларів, а приплив прямих іноземних інвестицій зріс до 314 мільйонів (порівняно з 167 мільйонами за лютий 2019). Більша частина інвестицій (79%) надійшла підприємствам реального сектора економіки, решта припадає на банки.
На 1 березня 2020 року міжнародні резерви України зросли до 27 мільйонів доларів, що може забезпечити оплату імпорту протягом 4 місяців.


За словами торгового представника України Тараса Качки, в умовах кризи з-за пандемії коронавіруса, український експорт може зрости. У той же час від економічних наслідків епідемії та карантину в Україні фінансово постраждало більше 70% громадян. Україна очікує перший транш кредиту МВФ, у розмірі 4 мільярдів доларів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



