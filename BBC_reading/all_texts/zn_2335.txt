Рейтинг партії влади дещо просів.

Якби парламентські вибори відбувалися 30 квітня, третина українців, які визначилися зі своїм вибором, підтримали б партію "Слуга народу", свідчать дані опитування "Київського міжнародного інституту соціології" (КМІС).
На початку квітня підтримати партію влади були готові 38,1% опитаних (згідно з опитуванням групи "Рейтинг"), зараз – 32,6%. Друге і третє місце з мінімальним відривом ділять "Опозиційна платформа-За життя" (15,8%) і "Європейська солідарність" (15,2%).
Проголосувати за "Батьківщину" готові 12% українців, які визначилися зі своїми політичними симпатіями. Рейтинг інших політсил нижчий за 4%, і вони не змогли б подолати п'ятивідсотковий бар'єр для потрапляння до Верховної Ради.


Відповідно до опитування "Рейтингу", на початку місяця підтримка цих партій виглядала так: "Євросолідарність" - 15,4%, "Опозиційна платформа" - 14,1%, "Батьківщина" - 9,1%.
З усіх опитаних 24,5% ще не визначилися, за кого б віддали голос, а 4,8% заявили, що зіпсували б бюлетень.


Опитування проводилося із 17 по 25 квітня методом САТІ (телефонні інтерв'ю) на основі випадкової вибірки мобільних телефонних номерів. Під час опитування проведено 4024 інтерв'ю серед населення віком від 18 років. Статистична похибка вибірки не перевищує 1,7%.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



