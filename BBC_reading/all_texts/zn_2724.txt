На території держави відбулося 495 заходів за участю майже 9 тис. осіб.

В Україні заходи з нагоди Дня перемоги над нацизмом у Другій світовій війні пройшли без суттєвих порушень правопорядку, повідомили в Національній поліції.
"На території держави відбулося 495 заходів за участю майже 9 тис. осіб", – сказано в повідомленні відомства оприлюдненому в суботу.
Голова Нацполіції України Ігор Клименко зазначив, що робота кожного поліцейського була спрямована на роз'яснення норм законодавства та необхідність дотримання певних обмежень.
"Втім, без порушень не обійшлося. Тому в цілому за результатами відпрацювань повідомлень поліцейські відкрили чотири кримінальні провадження і склали 20 адміністративних протоколів", - уточнив він.
За словами глави Нацполіції, дві кримінальні провадження за ст. 436-1 (виготовлення, розповсюдження комуністичної і нацистської символіки і пропаганда комуністичного та націонал-соціалістичного (нацистського) тоталітарних режимів) КК України розслідуються в Сумській і Луганській областях. Ще двакримінальні провадження за ст 296 (хуліганство) КК України - в Донецькій області і в Києві. Зокрема в Сумській і Луганській областях встановлено факт використання забороненої символіки.
В Донецькій області пошкоджено автомобілі учасників автопробігу. У Києві розпочато кримінальне провадження за фактом нанесення у Дарницькому районі тілесних ушкоджень чоловіку, який мав при собі шарф з символікою однієї з політичних партій.
Голова Нацполіції зазначив, що з 20 складених адміністративних протоколів більше стосувалася використання під час заходів георгіївської стрічки або порушень правил карантину.
В тому числі вісім адмінпротоколів складено за ст. 173-3 Купап (у Дніпропетровській, Миколаївській, Одеській областях і Києві) і за ст. 44-3 Купап (у містах Києві, Тернополі та Херсонської області). Також три адміністративні протоколи складено за ст. 153 КуПАП (у Тернопільській області) і один - за ст. 185 КуПАП(в Одеській області).


Як повідомлялося, президент України Володимир Зеленський оголосив про старт проекту меморіальних знаків на честь визволення України від загарбників під час Другої світової війни. У рамках проекту планується встановити чотири "дзвони Перемоги".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



