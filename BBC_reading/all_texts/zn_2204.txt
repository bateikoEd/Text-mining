Таке рішення депутати прийняли під час позачергового засідання, 30 квітня.

Верховна Рада відправила на доопрацювання проект закону №3132 про вдосконалення роботи Антимонопольного комітету України (АМКУ). За це проголосували 234 народних депутата.
Законопроект пропонує створити в АМКУ Комісію з розгляду скарг про порушення законодавства у сфері публічних закупівель. До її складу мають увійти три уповноважені з розгляду скарг про порушення законодавства у зазначеній сфері.
Згідно з документом, уповноважених призначатимуть у порядку, передбаченому для призначення держуповноважених АМКУ. Президент України зможе при необхідності змінити кількість уповноважених за поданням прем'єр-міністра. Останній вносить подання на підставі пропозиції голови Антимонопольного комітету.
Закон також передбачає звільнення голови АМКУ, якщо він скоїв злочин або не може виконувати обов'язки за станом здоров'я. Так, голова Антимонопольного комітету україни має право заявити про свою відставку президенту України.
Припинення повноважень голови Комітету не тягне за собою складання повноважень державними уповноваженими Антимонопольного комітету України та уповноваженими з розгляду скарг.


У своїй статті для ZN.UA Зоя Борисенко зазначила, що у голови АМКУ Юрія Терентьєва до призначення на цю посаду не було відповідного досвіду. За її словами, насправді у Терентьєва було лише приблизне уявлення про справу, якою доведеться займатися. На заклик керівництва країни проводити в Комітеті реформу одразу ж почав руйнувати систему його територіальних відділень (ТО).
Детальніше про те, чому глава АМКУ Юрій Терентьєв наполегливо продовжує руйнувати власне відомство і якими будуть наслідки читайте у статті Зої Борисенко "Монополія на антимонополію".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



