Летальні випадки коронавірусу пов'язані з ускладненням хронічних хвороб.

В Україні станом на неділю, 5 квітня, від коронавірусної хвороби COVID-19 померли 32 людини. Майже всі вони мали важкі хронічні супутні захворювання. Про це на брифінгу розповів заступник міністра охорони здоров'я, головний державний санітарний лікар Віктор Ляшко.
"Майже всі померлі – 84% - мали важкі серцево-судинні захворювання, цукровий діабет, новоутворення, захворювання нирок і легень, а в деяких осіб наявні поєднані захворювання. Це ще раз підтверджує, що особи віком 60 років і старше особливо з хронічними захворюваннями – це найбільша група ризику, яка повинна дотримуватися запропонованих нами обмежувальних заходів для того, щоб унеможливити інфікування і щоб наші медичні працівники надали якісну медичну допомогу", - сказав Ляшко.
Віктор Ляшко також зазначив, що єдиною незараженою корона вірусом областю є Миколаївська, а випадки смертей зареєстровано в 11 регіонах України.
Найбільше серед хворих на коронавірус в Україні осіб віком від 30 до 69 років.
"Якщо подивитися на статистику, то у віковій структурі померлих переважали жінки 65,6%, а також особи віком від 50 років – 84,4%. До 50 років у нас зареєстровано 5 летальних випадків, але якщо ми подивимося на статистику 60+, то це буде майже 50% померлих", - зазначив Ляшко.



Міністерство охорони здоров'я України спрогнозувало, що пік захворюваності на коронавірус серед українців настане вже за два тижні. МОЗ також закликало не піддаватися відчуттю оманливої безпеки, і на період до 24 квітня обмежити свою мобільність.
У неділю, 5 квітня, Міністерство охорони здоров'я повідомило що в Україні  1251 випадок зараження та 32 людини померли. 
Детальніше про головні події пандемії коронавірусу у світі та в Україні за тиждень читайте тут.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



