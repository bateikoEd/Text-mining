Президент закликав усіх керівників місцевого самоврядування виконувати постанову Кабміну.

Президент Володимир Зеленський заявив про неприпустимість ігнорування постанови Кабінету міністрів про протидію поширенню коронавіруса. За словами глави держави, на дії мера Запоріжжя Володимира Буряка вже відреагували правоохоронні органи.
"Хочу звернути увагу на ситуацію, коли мер Запоріжжя порушує постанову уряду і запускає в місті громадський транспорт. Ці дії вже отримали реакцію Служби безпеки України і Міністерства внутрішніх справ", - заявив Зеленський у відеозверненні, яке транслювалося ввечері у вівторок, 7 квітня.
Президент звернувся до всіх міських та сільських голів, вказавши їм на необхідність виконувати підзаконний акт уряду.

Напередодні Володимир Буряк заявив, що він не збирається розглядати можливість зупинки громадського транспорту в Запоріжжі у зв'язку з посиленням карантину. Свою позицію міський голова пояснив тим, що медикам і працівникам критичної інфраструктури необхідно якось добиратися на роботу. При цьому Буряк пообіцяв, що транспорт пускатимуть обмежену кількість пасажирів, кожен з яких повинен бути в захисній масці.


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



