Українські військовослужбовці дали відсіч окупантам. Втрати противника уточнюються.

Бойовики російсько-окупаційних формувань знизили вогневу активність, але не припинили обстріли позицій Збройних сил України в зоні проведення операції Об'єднаних сил. У вівторок, 14 квітня, противник чотири рази порушив режим припинення вогню, зосередивши обстріли в зоні відповідальності оперативно-тактичного угруповання "Схід". Бійці ЗСУ відповідали на ворожі провокації вогнем зі штатного озброєння. У ході бойових дії поранення отримали двоє українських військовослужбовців. Втрати противника уточнюються, повідомляє прессцентр штаба ООС.
По Пісках і двічі по околицях Авдіївки окупанти відкривали вогонь з автоматичних станкових гранатометів і великокаліберних кулеметів. Красногорівку бойовики обстрілювали зі станкових протитанкових гранатометів.
Пораненим бійцям надали медичну допомогу і доставили до госпіталя.
"Під час ворожих обстрілів наші захисники проявили мужність та витримку, рішуче відповіли на усі вогневі провокації противника, змусивши ворога повернутись до дотримання режиму припинення вогню. Втрати противника уточнюються", - запевнили в штабі.



26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього суперник випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців. Усього в березні зоні ООС загинули 12 українських бійців.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



