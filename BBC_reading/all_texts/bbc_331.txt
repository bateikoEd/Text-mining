Копирайт изображения
GETTY IMAGES
Станом на вечір 7 квітня у світі виявили понад 1,3 мільйона підтверджених випадків коронавірусу.
Серед них 79 тисяч людей померли, понад 295 тисяч - одужали.
Лідери за кількістю хворих - США (378 тисяч), Іспанія (140 тисяч), Італія (132 тисячі) та Німеччина (105 тисяч).
Водночас в Україні станом на ранок 7 квітня виявили 1462 підтверджених випадки коронавірусу, 143 - за останню добу. Померли 45 людей.
Коронавірус: коли закінчиться епідемія
Коронавірус: поради тим, хто має хронічні захворювання
Коронавірус і секс: що ви хотіли, але соромились запитати
З Уханя можна виїхати вперше за два місяці
Жителі китайського Уханя, звідки почався спалах коронавірусу, можуть виїхати з міста вперше за понад два місяці - обмеження на виїзд влада запровадила ще 23 січня.
Населення Уханя - понад 11 мільйонів людей.
Тепер в місті повністю відновлюють автомобільне, залізничне пасажирське сполучення.
Раніше стало відомо, що в Китаї вперше за час спалаху не зафіксували жодної смерті від коронавірусу упродовж доби.
10 тисяч смертей у Франції
Копирайт изображения
GETTY IMAGES
Кількість смертей через коронавірус у Франції сягнула 10 тисяч.
Наразі це четвертий показник у світі - більше тільки в Італії (17 тисяч), Іспанії (13 тисяч) та США.
Загалом у Франції виявили понад 98 тисяч випадків коронавірусу. 30 тисяч із них наразі госпіталізовано, понад 7 тисяч перебувають у відділеннях інтенсивної терапії.
Вихід на вулицю без маски загрожує в'язницею
Копирайт изображения
GETTY IMAGES
Таке правило сьогодні набуло чинності у Марокко, де станом на 7 квітня понад 1100 випадків коронавірусу, 83 з них - летальні.
Відтепер жителям, які виходитимуть на вулицю без маски, загрожуватиме до трьох місяців в'язниці та штраф у розмірі 126 доларів.
Карантинні обмеження діють в країні вже близько трьох тижнів: люди можуть залишати свої домівки, щоб купити продукти чи ліки. На роботу мають право ходити лише ті, хто має спеціальний дозвіл.
Рекордна смертність у штаті Нью-Йорк
Штат Нью-Йорк залишається епіцентром поширення коронавірусу в США, де загалом виявили вже понад 378 тисяч хворих.
У штаті напередодні зафіксували рекордну кількість смертей за добу - через ускладнення, пов'язані з коронавірусом померла 731 людина, розповів губернатор Ендрю Куомо.
За його словами, у штаті виявили вже майже 39 тисяч випадків захворювання, понад 5 400 людей померли.
Жорсткі обмеження через вірус запроваджені у багатьох країнах світу - заборонені відвідини громадських місць, закриті школи і кордони.
Копирайт изображения
GETTY IMAGES
Image caption
Міністра охорони здоров'я Нової Зеландії Девіда Кларка понизили в ранзі після поїздки на пляж
І багато де це порушують. Наприклад, у Новій Зеландії карантин порушив міністр охорони здоров'я Девід Кларк. Він вивіз свою родину на пляж. Щоправда, після цього розкаявся, назвав себе "ідіотом" і запропонував прем'єру заяву про відставку.
На роботі його залишили через кризовий момент для країни, але понизили у ранзі.
Копирайт изображения
REUTERS
Іспанія минула пік
Загальна кількість смертей від Covid-19 в Іспанії - 13 тисяч людей, а загальна кількість підтверджених випадків зараження - 136 тисяч.
Прем'єр-міністр Педро Санчес напередодні заявив, що країна "близька до проходження піку захворюваності" коронавірусом.
Санчес оголосив про продовження карантину до 25 квітня, заявивши, що ці заходи рятують життя, і додаткові два тижні карантину полегшать роботу медиків.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
