Копирайт изображения
CHURCH.UA
Ректор Київської духовної академії та семінарії УПЦ МП єпископ Сильвестр та ще 19 семінаристів і викладачів підхопили коронавірус, повідомила пресслужба академії.
"16 квітня, близько 21:00, академія одержала телефонне повідомлення з Київського міського лабораторного центру Міністерства охорони здоров'я України, що за результатами тестів 19 осіб (3 викладачі та 16 студентів) отримали лабораторне підтвердження захворювання на коронавірус", - йдеться у повідомленні.
При цьому, перші 19 хворих - це тільки тести, зроблені 14 квітня. Сьогодні ввечері очікуються результати тестів, зроблених в академії 15 квітня.
Про позитивний результат тесту повідомив і ректор академії єпископ Сильвестр.
"Великдень ненависті" та "поліція біснується": як будуть святити паски і вербу
Поліція штрафуватиме тих, хто прийде на Великдень до храмів
З'їздили в Почаїв: молдовські паломники "імпортували" коронавірус з України
У Києво-Печерській лаврі, на території якої розташована академія, раніше виявили вже 96 хворих. Лавра та академія є одним комплексом, тож разом на її території вже 115 хворих.
Лавра заблокована поліцією та Нацгвардією, а всередину пускають та випускають тільки за спеціальними дозволами.
Раніше повідомляли про трьох монахів, які померли останній часом у лаврі, щоправда є суперечлива інформація, чи став причиною смерті коронавірус.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
14 квітня мер Києва Віталій Кличко повідомив, що нове обстеження у лаврі пройшли 230 служителів та 68 учнів семінарії. Місто направило до лаври мобільні рентгени та бригади для забору матеріалів для тестування.
13 квітня на прохання мера Києво-Печерську лавру через спалах коронавірусу заблокувала поліція та Національна гвардія.
За словами правоохоронців, без спеціального дозволу до лаври нікого не впускають та не випускають.
Карантин в лаврі оголосили ще 4 квітня, але, за словами співрозмовників BBC News Україна, сюди все ж таки приходили віряни та нібито навіть освячували вербу 12 квітня у Вербну неділю.
Напружена ситуація у Почаївській лаврі на Тернопільщині. Влада області повідомляє, що у святині може бути спалах коронавірусу, але намісник лаври не йде на контакт і там не проводять тестування.
Найбільша православна святиня
Києво-Печерська лавра є однією з найбільших православних святинь. Вона перебуває в користуванні УПЦ Московського патріархату.
Тест на коронавірус тут здав і намісник митрополит Вишгородський та Чорнобильський Павло. Проте у своєму відеозверненні не уточнив результат. Низка ЗМІ повідомляє, що митрополит Павло вже перебуває у лікарні, але офіційно лавра це не коментує.
13 березня у спеціальному відеозверненні митрополит Павло закликав не боятись коронавірусу та йти до храмів.
Копирайт изображения
LAVRA.UA
Image caption
Владика Павло і монахи 31 березня
В Олександрівській лікарні Києва також лікується з підтвердженим коронавірусом намісник Іонинського монастиря Києва архієпископ Іона. Захворіли також троє монахів цього монастиря.
Іонинський монастир підпорядковується УПЦ Московського патріархату.
Іти до храмів на Великдень
Предстоятель УПЦ Московського патріархату Онуфрій у зверненні до Великодня не закликав людей лишитись вдома, а повідомив, що всі хто прийдуть на службу, молитимуться надворі.
8 квітня МВС повідомило, що домовилось із Всеукраїнською радою церков про те, що релігійні служби відбуватимуться на час карантину без вірян, а на Великдень церкви не будуть збирати людей біля церков та у самих храмах.
Пропустити Youtube допис 2, автор: BBC News Україна
Увага: інші сайти можуть містити рекламу
Кінець Youtube допису 2, автор: BBC News Україна
МВС вказало, що церкви домовились не святити масово паски біля церков і не проводити служб біля храмів.
Предстоятелі Православної церкви України та Української греко-католицької церкви звернулись до вірян й закликали тих лишитись на Великдень вдома, щоб зберегти здоров'я.
На Вербну неділю деякі храми УПЦ МП порушили заборони й святили вербу у подвір'ях.
"Хочу втішити тих, хто через хворобу або з якихось інших причин залишаться вдома: ви не будете покинуті, ви зможете побачити Пасхальну службу по телебаченню", - сказав він.
Решта ж вірян, за його словами, можуть йти до храмів на свято.
"Ті ж віряни, які прийдуть на богослужіння, стоятимуть і молитимуться на вулиці, дотримуючись усіх необхідних санітарних норм", - дозволив Онуфрій.
Копирайт изображения
CHURCH.UA
Image caption
Митрополит Онуфрій
Митрополит Онуфрій не закликав вірян лишитись вдома, а також не уточнив, чи будуть біля храмів святити паски та пасхальні кошики.
Згодом представник УПЦ МП протоієрей Микола Данилевич в себе на Facebook опублікував заклик до священників за результатами наради з поліцією.
Основні результати, які хотів би повідомити священикам:
в храмах під час богослужіння має бути не більше 10 осіб. Це дозволено.
біля храму на вулиці люди не повинні стояти. Це скупчення людей, а відтак це рахується порушенням.
в храми поліція заходити не буде, однак біля храму буде патрулювати й слідкувати, щоб не було скупчення людей.
поліція просить священнослужителів повідомити прихожанам, щоб вони не приходили й не стояли навколо храмів.
після завершення богослужіння люди можуть заходити по черзі (з дотриманням санітарно-епідеміологічних норм) в храм - сповідатися, причащатися, ставити свічки, освячувати пасхальні кошики.
"Важливо, щоб люди приходили по черзі, щоб не стояли масово біля храму. Священику також дозволено освячувати пасхальні кошики біля помешкань людей", - написав він.
16 квітня МВС повідомило, що поліція буде попереджати, а потім штрафувати тих, хто скупчуватиметься на Великдень біля храмів.
Хочете отримувати найважливіші новини в месенджер? Підписуйтеся на наш Telegram або Viber!
