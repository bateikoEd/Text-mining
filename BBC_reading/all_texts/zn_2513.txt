Підстав для проведення обшуку у правоохоронців не було.

У реабілітаційному центрі для людей з  наркотичною залежністю під Києвом, власником якого є отець Амвросій, провели обшуки по справі про вбивство журналіста Павла Шеремета. Адвокат Костянтин Татарченко, який прибув на місце обшуків, розповів що у центрі працював спецзагін правоохоронців.
Про це, як зазначає видання "Бабель" Татарченко повідомив у своєму дописі у Facebook, який пізніше видалив. Пізніше адвокат опублікував відео з місця обшуку.
Костянтин Татарченко розповів виданню "Цензор.нет", що підстави для обшуку у священнослужителя були відсутні.
"Обшук проводився в домі отця Амвросія і на території реабілітаційного центру. Мені подзвонили рано вранці, попросили приїхати. Як я зрозумів, разом зі слідчими та оперативниками, прибули бійці спецзагону, заходили жорстко, укладаючи всіх обличчям у підлогу. Шукали флешки, зброю, боєприпаси, вибухові речовини. Нічого із заявленого не знайшли. Підстави для проведення обшуку у визначенні суду відсутні", — зазначив адвокат.
Сам Татарченко розповів, що не знає, чому обшук саме в цього священнослужителя.



Нагадаємо, 12 грудня 2019 року керівництво поліції повідомило про те, що у вбивстві Шеремета підозрюють дитячого кардіохірурга і волонтера Юлію Кузьменко, рок-музиканта і бійця СЗГ Андрія Антоненка і військового медика Яну Дугарь. У справі також фігурують подружжя-добровольці Владислав та Інна Грищенки.
Поліція вважає, що вони можуть мати інформацію про вбивство Шеремета. За версією слідства, мотивом вбивства була "дестабілізація суспільно-політичної ситуації". Вірогідних замовників назвати не змогли. Колеги Шеремета з "Української правди" засумнівалися в озвученій поліцією версії щодо мотивів вбивства.
Печерський суд відправив Дугар під домашній арешт, а Антоненка і Кузьменко взяли під варту без права внесення застави.
Журналіст Павло Шеремет трагічно загинув 20 липня 2016 року в результаті підриву автомобіля. Вибух стався о 7:45 ранку, коли він виїхав з дому і проїхав кілька десятків метрів, на розі вулиць Богдана Хмельницького та Івана Франка в Києві.
Докладніше читайте в статті "Що відомо про вбивство Павла Шеремета" і матеріалі Лесі Литвинової "Еволюція гідності".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



