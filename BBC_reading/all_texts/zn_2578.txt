В рамках якої кримінальної справи відбувалися обшуки невідомо.

СБУ прийшла з обшуком до колишнього очільника Державної податкової служби Сергія Верланова, про що він повідомив на своїй сторінці у Facebook. В українській спецслужбі підтвердили проведення слідчих дій. 
"Сьогодні вранці до квартири, у якій я проживаю разом з дружиною та маленькою донькою, прийшли з обшуком співробітники СБУ. Що шукали - не уточнювали, але те, за чим, ймовірно, прийшли, не знайшли. Буду інформувати про хід справи та захищати себе та свою родину", - написав Верланов. 

У Службі безпеки підтвердили, що провели обшуки у Верланова. У спецслужбі повідомили, що слідчі дії відбувалися в рамках кримінального провадження, за яким проводять й інші обшуки.


Нагадаємо, 24 квітня Кабмін звільнили Сергія Верланова з посади голови Державної податкової служби, а Максима Нефьодова – з посади керівника Державної митної служби. За словами глави Мінфіну Сергія Марченка, таким чином уряд зробив перший крок до "перезавантаження" цих відомств. Одночасно Нефьодов вважає, що це навпаки небажання продовжувати реформи.
Незадовго до звільнення Верланова і Нефьодова, колишній міністр фінансів Ігор Уманський заявив про те, що в Митній і Податковій службах нібито відбуваються махінації з ПДВ. За його словами, через це держбюджет щомісяця недоотримує 5 млрд грн. Через деякий час голова Офісу президента Андрій Єрмак заявив, що Уманський може займатися питанням корупції в митниці та податковій як його радник.
Зазначимо, що Окружний адмінсуд Києва отримав позов до Кабміну і Державної податкової службі. Позивач стверджував, що набір на посаду голови податкової незаконний і просив скасувати відповідне рішення уряду. Суд взявся розглядати позов, однак сам конкурс на період суду не зупинив.
У результаті новим головою податкової став Олексій Любченко. За словами міністра фінансів, він підпише контракт на період карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



