Рішення про надання допомоги приймається протягом трьох днів з дати звернення.

У Центрі зайнятості роз'яснили, як представникам малого і середнього бізнесу в умовах карантину отримати допомогу по частковому безробіттю.
За даними ЦЗ, на отримання допомоги можуть претендувати представники малого і середнього бізнесу, які припинили або скоротили діяльність через карантин і сплачували єдиний внесок протягом 6 місяців до тимчасової зупинки діяльності і на момент звернення не скоротили персонал.
В ЦЗ можна звернутися протягом 30 днів з моменту припинення або скорочення діяльності із заявою та документами.
У заяві ЦЗ просить вказати приналежність до малого  або середнього бізнесу у відповідності зі ст. 55 Господарського кодексу України, кількість працівників підприємства і дохід за попередній рік.
Також необхідно подати відомості про працівників, у яких виникло право на допомогу по частковому безробіттю на період карантину (вкажіть прізвище, ім'я, по батькові працівника, номер ідентифікаційного коду (або серію та номер паспорта для осіб, які з релігійних переконань відмовилися від оформлення коду), довідку про сплату ЄВ за останні 6 місяців, що передують зупинці/скороченню діяльності, видану ДПС.
В ЦЗ зазначають, що документи будуть розглядатися протягом трьох днів. Після прийняття позитивного рішення ЦЗ і роботодавець укладають договір.
Щомісяця роботодавець передає ЦЗ перелік осіб, у яких виникло право на допомогу. Центр зайнятості протягом трьох робочих після отримання коштів на свій рахунок направляє їх роботодавцю.




Раніше повідомлялося про те, що Кабмін виділив 6 млрд гривень на допомогу безробітним та роботодавцям.
Раніше екс-директор Держслужби зайнятості Ольга Макогон зазначила, що в останні тижні ДСЗ щодня реєструє 5000-7000 безробітних по країні. З початку карантину - це 71 452 людини (за даними на 13 квітня). В цілому, в Службі зайнятості числиться майже 400 тисяч безробітних. Але рівень зростання посткарантинного безробіття досі офіційно не визначений.
Крім того, на її думку, пік кількості безробітних може припасти на початок посткарантинного періоду, коли роботодавці почнуть масово звільняти працівників за відповідною законодавчою процедурою.
Також у своїй статті для ZN.UA старший аналітик Інституту соціально-економічної трансформації В'ячеслав Черкашин зазначив, що після карантину Україну можуть чекати або більш високі податки, або небачені заходи жорсткої економії.
Крім того, про те, як українська економіка буде підніматися після кризи вже в нових умовах можна прочитати в статті Андрія Паливоди "Повернути втрачене".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



