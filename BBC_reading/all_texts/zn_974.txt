У пацієнтки був єдиний симптом – втома. Про це розповіла сімейна лікарка Віталіна Олещенко.

Лікарка повідомила про "абсолютно нетиповий" випадок коронавірусу в Україні – без температури і кашлю, передає УНІАН.
Медик в хронологічному порядку виклала всі події, що передували виявленню коронавірусної інфекції. Так, в середу, 1 квітня, до неї звернулася жінка зі скаргами на втому.
Сімейна лікарка прийняла рішення провести експрес-тест на коронавірус. Він був зроблений і показав, що "пацієнтка вже дуже довго заражена коронавірусною інфекцію".
Тест зробили її 14-річній дочці, він також виявився позитивним. Але тест дитини показав, що "дочка, швидше за все, має стійкий імунітет". Увечері того ж дня сімейна лікарка прийняла рішення робити ПЛР-тест, "щоб виявити самого збудника в верхніх дихальних шляхах". Вона викликала карету швидкої допомоги, медики приїхали в захисних костюмах, в масках, рукавичках і окулярах.
Далі лікарка і медики швидкої зателефонували до вірусологічної лабораторії, де їм пояснили, що "ПЛР-тести можна зробити в черговій лікарні цього району". Але в черговій лікарні заявили, що зроблять тест тільки в разі госпіталізації пацієнтки. Пацієнтці було сказано, що, "якщо немає гострих симптомів, ні температури, ні кашлю, то вам краще залишатися вдома і на госпіталізацію не погоджуватися. Пацієнтка відмовляється від госпіталізації, я її відправляю додому, набравши ПЛР-тести сама", — розповіла лікарка.


"Якщо такі тести будуть робити працівники швидкої допомоги, статистика у нас стане зовсім іншою. І тоді люди зрозуміють, що дійсно це пандемія і це дуже страшний вірус, який може наробити дуже поганих речей", – попередила вона.
Лікарка порекомендувала звертатися до сімейного лікаря за будь-яких симптомів, "тому що, як бачите, коронавірусна інфекція може протікати з абсолютно низькою симптоматикою".


Як зміниться світ після пандемії, і чи є у нього шанс на світле майбутнє, розповідають Георгій Почепцов у своїй статті "Що чекає нас завтра" і Олег Покальчук у матеріалі "Фантастика як реальність" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



