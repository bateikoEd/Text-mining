Маркос Багдатіс більше не є тренером українки.

Перша ракетка України Еліна Світоліна повідомила про припинення тренерської співпраці з відомим екстенісистом Маркосом Багдатісом.
"На даний момент ми припинили співпрацю. Це сталося після Australian Open, так як у Маркоса були якісь проблеми з сім'єю і йому потрібен був час, щоб з цим розібратися. Від нього я отримала ту інформацію, яку хотіла почути. В принципі, у нас склалася добра робота. У нас трохи різні характери, тому потрібен був час, щоб все стало добре.
Якщо сезон все-таки відновиться в цьому році, то ми не будемо поки співпрацювати, так як він повинен вирішити свої проблеми з родиною. Я не знаю, наскільки це затягнеться, тому що ми про це не говорили. Можливо, може бути, через кілька років, але поки ні", — розповіла Світоліна в інтерв'ю btu.org.ua.
Зазначимо, що Багдатіс є колишньою восьмою ракеткою світу і фіналістом Australian Open-2006. Кіпріот увійшов у тренерську команду Світоліної в кінці минулого року.
Нагадаємо, через коронавірус тенісний сезон призупинено до літа, а рейтинги спортсменів заморожені. У нинішньому сезоні в активі Світоліної перемога на турнірі в Монтерреї.


Раніше повідомлялося про те, що Світоліна продовжує тренування, незважаючи на карантин.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



