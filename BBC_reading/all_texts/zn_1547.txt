Основні зусилля рятувальників спрямовані на локалізацію трьох вогнищ.

Станом на 07:00 21 квітня рятувальники Державної служби з надзвичайних ситуацій України продовжують гасіння пожеж на території Корогодського, Луб'янського, Паришевського, Дитятковського і Денисовицького лісництв в зоні відчуження і безумовного відселення, повідомляє пресслужба ДСНС.
Наголошується, що основні зусилля спрямовані на локалізацію трьох вогнищ (с. Розсоха, с. Крива Гора і с. Рудьки - с. Буряківка) тління пеньків, залишків деревини та одного торфовища в осередках пройдених вогнем. Для облаштування протипожежних розривів залучена важка інженерна техніка ДСНС і ВСУ. Також інженерною технікою створено 515 км мінералізованих смуг.
До гасіння залучено 1 343 людини і 299 одиниць техніки, з них від ДСНС 1 201 - особового складу та 248 одиниць техніки, у тому числі 3 вертольоти ДСНС, яким 20 квітня здійснено 189 скидів - 378 т води.


Нагадаємо, лісові пожежі в Житомирській області і Чорнобильській зоні почалися 4 квітня.
Через 10 днів пожежу вдалося загасити. Однак серез пилову бурю і сильні пориви вітру, 16 квітня пожежа спалахнула заново. Напередодні в Держслужбі з надзвичайних ситуацій відзначили, що загрози сховищ радіоактивних відходів та іншх критичних об'єктів інфраструктури зони відчуження немає. Проте вогонь знищив понад 30% туристичних об'єктів в зоні відсудження, в тому числі покинуті села. Радіаційна обстановка контролюється, радіаційний фон не перевищує норми.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



