Літак зустріла міністр оборони ФРН Крамп-Карренбауер.

Найбільший український літак Ан-225 "Мрія" приземлився у понеділок, 27 квітня у німецькому Лейпцигу. Літак доставив з Китаю вантаж з 10 мільйонів захисних медичних масок. Вантаж у лейпцизькому аеропорту особисто зустрічала міністр оборони Німеччини Аннегрет Крамп-Карренбауер, повідомляє "Укрінформ".
 "Найбільший у світі транспортний літак доставив сьогодні з Китаю до Німеччини трохи більш як 10 млн масок, що дуже актуально. Це частина із загальної партії у 25 млн масок", - сказала Крамп-Карренбауер.
Вона підкреслила, що українські літаки серії "Антонов", які задіяні у рамках програм НАТО для здійснення перевезень в кризові точки, зараз використовуються, "щоб доставити те, що нам так потрібно", для боротьби з пандемією коронавірусу.
Imposante Erscheinung - Die
Antonov An-225 ist das größte #Frachtflugzeug der Welt. Im
Auftrag der #Bundeswehr hat
sie heute 10.000.000
Schutzmasken dabei. Vor den Augen von Ministerin Kramp-Karrenbauer @akk ist sie gerade in Leipzig gelandet.#FuerEuchGemeinsamStark pic.twitter.com/hUTDghfp2d


Українські літаки активно застосовуються для доставки медичних товарів під час пандемії. Окрім української "Мрії", яка може перевозити величезні вантажі, медичні засоби для боротьби з епідемією коронавірусу до України привозили "Боїнги". Зокрема, ці літаки доставляли з Китаю гуманітарний вантаж дезінфектантів, масок, рукавичок, апаратів ШВЛ тощо. Також, український літак "Авіаліній Антонова" Ан-124 "Руслан" доставляв медичні засоби з китайського Шанхаю до США.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



