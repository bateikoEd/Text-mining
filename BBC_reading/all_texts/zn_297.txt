Члени-країни ЄС проти такого рішення.

Прем'єр-міністр Італії Джузеппе Конте закликав лідерів ЄС 17 березня вжити надзвичайних заходів та розглянути питання про створення єдиного фонду євробондів та їх емісію т.зв. European Recovery Bond, щоб допомогти економіці Європи вийти з коронавірусної кризи. Однак решта членів Євросоюзу не поспішають єднати зусилля.
Конте зазначив, що жодна країна-член ЄС не зможе обійти "соціально-економічне цунамі" на тлі пандемії коронавірусу, додавши, що будь-яка затримка спільної реакції ЄС була б безвідповідальною та потенційно фатальною, пише видання Euractiv.
Попри те, що багато економістів сходяться на думці, що взаємна заборгованість на рівні ЄС мала б сенс, ця ідея здається суперечливою, оскільки Союз не має атрибутів федеральної держави та не контролює всі важелі економіки.
Поки Франція та Італія підтримували ідею випуску спільних єврооблігацій під час кризи суверенної заборгованості 2010-2012 рр., Німеччина рішуче протистояла цій ідеї, вказуючи на індивідуальну відповідальність країн-членів ЄС утримувати свої фінанси в порядку. "Ви не довіряєте свою кредитну карту комусь, не маючи можливості контролювати його видатки", - зазначив тоді німецький центральний банк.
Іншим варіантом може бути використання Європейського механізму стабільності (ESM), фонду допомоги в єврозоні, який на сьогодні має 410 мільярдів євро.
Деякі аналітики стверджують використання ESM допоможе "надіслати чіткий сигнал інвесторам".
Ідею підтримав колишній прем'єр-міністр Італії Енріко Летта, який написав у Twitter, що фонд був задуманий саме для такої ситуації, і він повинен стати опорою європейської реакції на коронавірусну кризу.
Однак міністр фінансів Німеччини Олаф Шольц заявив, що дебати щодо залучення ЕСМ досі є "передчасними" на цьому етапі.
В понеділок 16 березня, Міністри економіки ЄС не змогли домовитися про залучення ESM під час спільної телеконференції.
Єврокомісія прийняла рішення створити резерв медичного обладнання ЄС. Держави-члени, які беруть на себе зобов'язання зберігати запаси RescEU зможуть розраховувати на підтримку ЄК, зокрема ЄК покриє/компенсує 90% вартості поставок, решту 10% – відповідна держава-член. Створені таким чином резервні фонди у разі потреби можуть бути використані однією або кількома державами-членами.
Лідерами ФРН, Нідерландів, Фінляндії, Австрії та країн Східної Європи також заблокували ініціативи Італії про створення єдиного фонду. Компромісним рішенням переговорів стала домовленість про розробку до 5 квітня поточного року керівництвом п'яти головних інституцій ЄС (ЄК, Європарламенту, Ради ЄС, ЄЦБ і Єврогрупи) невідкладних заходів з протидії економічним наслідкам епідемії, а також підтримки найбільш постраждалих держав (насамперед, Італії, Іспанії та Португалії).
Як зазначає  BBC, під час кризи коронавірусу особливо стала відчутна напруга між централізацією влади в "Брюсселі" проти ухвалення рішень з національними урядами та парламентами. Охорона здоров'я, наприклад, є національною компетенцією.
Коли заможніші країни, такі як Нідерланди та Німеччина, чують слова "розподіл боргу" або "солідарність", вони переживають, що їх виборці зрозуміють, що вони оплачуватимуть рахунки бідніших країн на півдні.
Гаазі та Берліну ніколи не подобалася ідея єврооблігацій, тому прив'язування їх до кризи коронавірусу не допомагає. Європейська комісія не може змусити національних лідерів діяти певним чином та об'єднати їх для співпраці.
Однак солідарність між країнами все ж зберігається: Австрія, Франція та Німеччина раніше відправили захисні маски до Італії, а Німеччина приймала пацієнтів Covid-19 з Італії та сусідньої Франції.
Лідери ЄС також поставили спільні замовлення на нові вентилятори. До того тому вони домовились закрити зовнішні кордони зони і встановити пріоритетні зелені смуги доступу для вантажних автомобілів на національних кордонах, щоб експорт та імпорт продовольства та медичних товарів більше не затримувався через карантинні заходи.
Разом з рештою групи країн G20, ЄС погодився інвестувати кошти у пошук вакцини проти коронавірусу, яка буде доступна у всьому світі. Європейська Комісія також тимчасово призупинила правила єврозони щодо державного боргу, дозволяючи країнам-членам витрачати те, що потрібно, щоб пережити спалах якнайкраще.
Крім того, Європейський Центральний Банк оголосив пакет допомоги в розмірі 750 мільярдів євро, заявивши, що "немає обмежень" у своїх зобов'язаннях щодо захисту євро.
Він також сказав, що між країнами ЄС існує "широка домовленість" використовувати Європейський механізм стабільності, створений у 2012 році на фоні фінансової кризи, як фонд надзвичайних ситуацій з коронавірусною кризою - хоча серед країн-членів передбачувано є аргументи щодо того, разом з фінансування повинні бути додані умови їх призначення.


Раніше ЄС звинуватив Угорщину в порушенні європейських цінностей. Президент Європарламенту Девід Сассолі офіційно звернувся в Єврокомісію з проханням дати правову оцінку надзвичайному закону, прийнятому парламентом Угорщини, яким уряду країни надаються надзвичайні повноваження в організації заходів з протидії коронавірусу. 
Як повідомлялося, парламент Угорщини проголосував за продовження надзвичайного стану в країні та надав прем'єр-міністрові Віктору Орбану додаткові повноваження для боротьби з коронавірусом. Цей закон надає Уряду країни право прямих управлінських рішень, не обмежених в часі, і передбачає кримінальну відповідальність за поширення дезінформації або помилкової інформації, "підриває зусилля уряду в захисті здоров'я громадян".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



