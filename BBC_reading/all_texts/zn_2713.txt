Рішення Грузії не повинно вплинути на відношення між країнами.

Прем'єр-міністр Грузії Георгій Гахарія розповів, що відкликання свого посла з Києва після призначення Саакашвілі на держпосаду, було зроблено з метою захистити відносини з Україною, а не псувати їх. Про це Гахарія заявив агентству "Інтерфакс-Україна".
"Звичайно ж, ми відкличемо посла, але це не означає, що поставимо під сумнів або дипломатичні відносини, або стратегічне партнерство. Ми відкликаємо посла тільки для проведення консультацій про те, як захистити ці відносини від тих авантюристів, що зробити для того, щоб захистити стратегічні відносини і братерські відносини з українським народом від цих авантюристів-політиків", - заявив прем'єр-міністр.
За словами Георгія Гахарії, "окремо взяті безвідповідальні політики" не вплинуть на відносини між Грузією та Україною. Однак, рішення про призначення Саакашвілі на посаду голови виконавчого комітету реформ при президентові України він назвав "незрозумілим", заявивши, що буде стежити за ситуацією.
"Як зможуть утримати Міхеїла Саакашвілі від того, щоб він утримувався від втручання у внутрішні справи Грузії? Це мене дуже цікавить, і я буду за цим стежити", - сказав Гахарія.


Президент України Володимир Зеленський підписав указ про призначення Саакашвілі головою Виконавчого комітету реформ, завдяки чому Саакашвілі може отримати право брати участь у засіданнях Кабінету міністрів.
Одразу ж після призначення, міністр закордонних справ Грузії Давид Залкаліані заявив про те, що Тбілісі відкличе з Києва свого посла для консультацій, не розриваючи дипвідносин.
Високопоставлене джерело ZN.UA в Офісі президента прокоментував, що рішення Грузії - постріл собі в ногу, а Україна не буде робити дзеркальні дії і відкликати посла Долгова з Грузії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



