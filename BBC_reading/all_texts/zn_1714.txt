Розшукова картка Анатолія Шарія зникла з сайту МВС.

Міністерство внутрішніх справ зняло з розшуку пропагандиста і видеоблогера Анатолія Шарія: його розшукова картка зникла з сайту МВС, повідомляє "Новое время".
За даними ресурсу OpenDataUA, Шарія виключили з реєстру осіб, які переховуються від слідства, ще 13 квітня.
Анатолій Шарій був оголошений в розшук у лютому 2012 року за підозрою у завідомо неправдивому повідомленні про злочин (ч. 2 ст. 383 Кримінального кодексу). Розшуком мало займатися Солом'янське управління поліції Києва.


За даними слідства, в ніч на 12 липня 2011 року Анатолій Шарій обстріляв свій автомобіль, інсценувавши замах.
Того ж року щодо Шарія було відкрито ще одну кримінальну справу: йому інкримінували хуліганство за стрілянину з травматичного пістолета в київському "Макдональдсі".
За даними СБУ, 24 січня 2012 Шарій нелегально виїхав до Росії 22 липня того ж року Нідерланди поінформували Україну, що блогеру надано статус біженця, і його видача українським правоохоронцям неможлива. Українські суди і правоохоронні органи неодноразово отримували офіційні підтвердження про те, що Шарій проживає в Нідерландах і Литві.


У 2019 році "Партія Шарія" брала участь у виборах до Верховної Ради, але не подолала прохідний бар'єр. Реєстрація ЦВК партії одіозного проросійського блогера спровокувала масові протести в Києві.
Згодом Шарія зняли з виборів на підставі того, що він не проживав в Україні протягом останніх п'яти років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



