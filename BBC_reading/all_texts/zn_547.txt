Складені поліцією адмінпротоколи на директорів магазинів направлені до суду.

Поліція Київської області виявила порушення карантину в роботі будівельних гіпермаркетів міст Буча, Біла Церква та Боярка, повідомляє офіційний сайт обласної поліції.
За спостереженнями правоохоронців, дрібні та середні підприємці в Київській області припинили діяльність, дотримуючись карантину і усвідомлюючи відповідальність за створення небезпеки для життя і здоров'я громадян. Однак власники великих торгівельних мереж продовжують роботу не звертаючи увагу на введені обмеження і загрозу поширення інфекції.
Зокрема, поліцейські виявили і склали адміністративні протоколи на директорів декількох будівельних гіпермаркетів в містах Біла Церква, Боярка і Буча. Перші попередження поліції не вплинули на прагнення власників гіпермаркетів продовжувати торгівлю всупереч карантину, тому поліцейські зібрали докази, опитали свідків і склали адміністративні протоколи за статтею 44-3 Кодексу України про адміністративні правопорушення. Ці документи передані судам, винним буде загрожувати штраф від 34 до 170 тисяч гривень.


В умовах поширення коронавірусу в Україні і посилення карантину, поліції і СБУ доводиться справлятися з такими злочинами як контрабанда масок і респіраторів, торгівля підробленими тестами, зростання шахрайства в інтернеті, а також численні випадки порушення карантину.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



