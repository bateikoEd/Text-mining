Справи Майдану налічують 9 томів.

Слідчі ДБР з початку 2020 року повідомили про підозру 13 особам у"справах Майдану". Про це заявив в. о. голови ДБР Олександр Соколов в інтерв'ю "Цензор.Нет".
За його словами, всього справи Майдану нараховують 9 томів, не включаючи речові докази.
"З початку року слідчими ДБР у "справах Майдану" повідомлено про підозру 13 особам. Це колишні правоохоронці, судді, "тітушки"", - сказав Соколов.
В якості прикладу він поінформував, що було повідомлено про підозру трьом слідчим райуправлінь ГУМВС України в місті Києві - незаконне затримання, притягнення до кримінальної відповідальності невинних учасників протесту.
"Було встановлено, що один із слідчих навіть не входив у слідчу групу, затримуючи і без єдиного доказу повідомляючи про підозру 21 січня 2014 року одного з активістів. Але 6 років цього слідчого ніхто не привертав до відповідальності, поки справа не прийшла до ДБР", - уточнив Соколов.
Він також зазначив, що, на його думку, "є один цікавий момент щодо вбивства Веремія, який мене особисто вразив; я вважаю, що це результат роботи наших слідчих і прокурорів ОГП".
"Дві людини, які були причетні до вбивства, всі ці 6 років жили в Києві. Тільки один купив собі паспорт на інше ім'я і вклеїв туди свою реальну фотографію. Другий навіть цього не зробив. Чомусь 6 років цих двох людей ніхто не знаходив. Хоча вони були в розшуку. Зараз вони заарештовані у цій справі", - уточнив в.о. голови ДБР.
Соколов також зазначив, що головні організатори сховались в Росії. Також залишаються нерозкритими вбивства 22 січня, у тому числі Сергія Нігояна.


Детальніше про ситуацію з розслідуванням злочинів проти Євромайдану читайте у статті Євгенії Закревської "Суд у справі Майдану", а також інтерв'ю з екс-головою Департаменту спеціальних розслідувань ГПУ Сергієм Горбатюком для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



