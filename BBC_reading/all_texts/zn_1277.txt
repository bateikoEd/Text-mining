За добу хворобу діагностували у 392 людей. Це новий антирекорд.

Станом на середу, 15 квітня, в Україні коронавірус лабораторно підтверджений у 3764 осіб, у 392 - COVID-19 діагностували за добу. Про це повідомляє Міністерство охорони здоров'я України.
"За даними ЦГЗ, станом на 9:00 15 квітня в Україні 3764 лабораторно підтверджених випадків COVID-19, з них 108 летальних, 143 пацієнти одужали. За добу зафіксовано 392 нових випадки", - йдеться в повідомленні відомства.
Київ залишається "лідером" за кількістю заражених. Всього в столиці України діагностували 612 випадків COVID-19. Трохи менше хворих у Чернівецькій області (589 випадків). Найменше число хворих, станом на 14 квітня, у Луганській (4), Чернігівській (11) та Донецькій областях (12).



Нагадаємо, нове дослідження Центру контролю і профілактики інфекційних захворювань у США (CDC) показало, що коронавірус може долати в повітрі відстані до 4 метрів, тобто в 2 рази більше, ніж було прийнято вважати раніше. Але особливу небезпеку становлять саме медпрацівники, які безпосередньо контактують з інфікованими.
Все ж станом на сьогодні CDC рекомендує дотримуватися дистанції в 2 метри, тоді як представники ВООЗ взагалі говорять, що достатньо буде знаходитися на відстані 60 сантиметрів один від одного.
Чому ваші шанси залишитися в живих в розпал епідемії залежать від числа проведених в країні тестів, коли чекати піку епідемії і буде Україні корисний корейський досвід - розповідає Сергій Кораблін у статті "Коронавірусна арифметика".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



