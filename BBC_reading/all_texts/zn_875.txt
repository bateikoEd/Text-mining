"В активних фазах пандемії кількість пацієнтів різко зростає".

Зараз Україна знаходиться на порозі піку пандемії коронавірусу, тому рано говорити про те, коли закінчиться карантин. Про це заявив очільник українського МОЗ Максим Степанов.
"В активних фазах пандемії кількість пацієнтів різко зростає, критично навантажуючи медичну систему. Простіше кажучи, пацієнтів стає так багато, що для надання їм допомоги не вистачає ні лікарів, ні медикаментів, ні місць в лікарнях. На жаль, таке вже сталося в багатьох країнах ", - сказав він.
Степанов закликав українців дотримуватися карантину, а також висловив подяку бізнесу та волонтерам, які допомагають у боротьбі з недугою.
"Президент, уряд і вся система охорони здоров'я працюють над тим, щоб уповільнити поширення коронавірусу. До вирішення проблеми залучені всі державні установи. Активну позицію займають бізнес і волонтери", - сказав він.
 

Нагадаємо, що останніми днями в деяких країн спостерігається спад епідемії коронавірусу, що стало причиною для рішення місцевої влади послабити карантинні заходи. Та Всесвітня організація охорони здоров'я закликає не робити поспішних рішень та порівнює такі вказівки адміністрацій з недолікованими хворобами.
Офіційний представник ВООЗ Крістіан Ліндмайер зазначив, що своєчасне повернення до активного життя може спровокувати нові спалахи, тому рішення адміністрацій послабити карантин у деяких країнах є невдалим. Тому відомство рекомендує не приймати поспішних рішень, доки ситуація з коронавірусом не стане контрольованою.
В Україні з 12 березня діє карантин. Зокрема, в країні заборонені регулярні і нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення. Припинено авіасполучення як внутрішнє, так і міжнародне.
При цьому 16 березня України закрила кордони для іноземців. В рамках заборони, на територію країни не можуть в'їхати іноземці та громадяни без громадянства. В кінці березня Україна повністю закрила свої кордони.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



