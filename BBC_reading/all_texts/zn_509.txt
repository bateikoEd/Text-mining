Трансляція Всеношної служби починається о 17:00.

7 квітня християни східного обряду відзначають одне з найважливіших свят у році – Благовіщення Пресвятої Богородиці. Вважається, що в цей день Діві Марії явився Архангел Гавриїл, який сповістив її про швидке народження Ісуса Христа, сина Божого.
Благовіщення вважається третім за значенням святом православ'я після Різдва та Великодня. Традиційно у свято Благовіщення напередодні служиться Всенічне бдіння, а зранку – Літургія Іоана Золотоустого.
Оскільки цього року свято припало на період карантину в Україні, відвідати службу, яка вважається масовим заходом, не можна. Разом з тим, багато церков та соборів проводять святкові богослужіння онлайн, тому віруючі можуть приєднатися до них за допомогою інтернету.
Так, служби, присвячені Благовіщенню, в Свято-Михайлівському золотоверхому чоловічому монастирі Києва заплановано на 7 квітня. О 8:30 – Часи, Зображальні і Вечірня; о 9:00 – Божественна літургія святителя Іоана Златоустого; 17:00 – Мале Повечір'я та Утреня. Трансляція богослужінь зазвичай відбувається на сторінці монастиря на Facebook.
Всенічне бдіння на своїх каналах на YouTube будуть транслювати Києво-Печерська лавра і Спасо-Преображенський собор. Початок трансляції о 17:00.



Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



