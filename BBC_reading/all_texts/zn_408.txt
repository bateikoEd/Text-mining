Попит на долар стабілізувався.

Вчора, 24 березня, Національний банк (НБУ) не продавав валюту з міжнародних резервів для стримування валютних коливань. Про це повідомляє прес-служба регулятора.
"Вперше за останні кілька тижнів Національному банку не довелося проводити інтервенції з продажу валюти. Міжбанківський ринок балансувався без нашої участі. Котирування знаходилися переважно в діапазоні 27,7-28 грн/ $", - сказано в повідомленні.
При цьому офіційний курс долара, який НБУ встановив на 25 березня, знизився на 34 копійки - з 28,11 до 27,77 грн/$. На міжбанківському ринку курс долара також знижувався.


Як повідомлялося, Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склав $ 981,60 млн.
Як писало ZN.UA, банківська система України може легко втратити свою ліквідність. Для цього достатньо двох речей: продаж Національним банком ще кількох мільярдів доларів (що буде призводити до вилучення гривні з обігу) і вкладення банками (насамперед державними) коштів в ОВДП з урахуванням відсутності попиту з боку нерезидентів.
Детальніше про недоліки в роботі НБУ читайте в статті Михайла Джуса, завідувача відділу фінансових ринків GROWFORD Institute, раніше завідувача відділу досліджень монетарного та валютного регулювання Експертно-аналітичного центру "Оптима" – "П'ять кроків Нацбанку, уповільнюють економічне зростання".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



