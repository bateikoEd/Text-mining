Турніри повинні бути дограні.

Президент УЄФА Олександр Чеферін розповів про варіанти завершення Ліги чемпіонів і Ліги Європи.
"До 3 серпня обидва турніри повинні бути завершені. Ми знаходимося в безпрецедентній ситуації, тому повинні бути гнучкими. Ми могли б проводити матчі в ті ж дні, що і національні чемпіонати, навіть в один час. У нас є різні варіанти відновлення ЛЧ і ЛЄ в травні, червні, липні, навіть є ймовірність, що останні матчі не будуть зіграні взагалі. Все залежить від урядів країн, чи дозволять вони завершити турніри.
Якщо вони скажуть, що футбольні матчі не можна проводити – ми нічого не зможемо зробити. До вересня або жовтня буде вже занадто пізно. Ми могли б використовувати поточну схему розіграшу або проводити один матч замість двох на кожному етапі, жеребом визначати, хто буде грати вдома, або взагалі не проводити матчі на нейтральних полях. Також можемо зіграти у фінал восьми або фінал чотирьох. Схоже, що всі матчі будуть проводитися без глядачів, але будуть транслюватися", – сказав Чеферін в інтерв'ю каналу ZDF.
Нагадаємо, спочатку фінали ЛЧ і ЛЄ в Стамбулі і Гданську повинні були відбутися в травні, але через пандемію коронавіруса в світі були перенесені на червень.
Відзначимо, що в Лізі чемпіонів і Лізі Європи команди зупинилися на раунді 1/8 фіналу.
Україну в Лізі Європи представляє "Шахтар", який у першому матчі обіграв у Німеччини "Вольфсбург" з рахунком 2:1. Матч у відповідь повинен був відбутися 19 березня в Харкові.


Раніше повідомлялося про те, що фінали Ліги чемпіонів і Ліги Європи можуть пройти без глядачів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



