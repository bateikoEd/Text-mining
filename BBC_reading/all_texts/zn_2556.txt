Параду все одно не буде.


Проросійська партія "Опозиційна платформа - За життя" планує самостійно організувати святкування 9 травня в Україні, повідомив депутат Ілля Ківа.
"Позиція керівництва країни така: вони готові святкувати свята на честь фашистських колабораціоністів, на честь послідовників нацизму. Це їхня доктрина історичного розвитку нашої держави. А щодо Великої Перемоги влада не робить нічого, і навіть не збирається соціально захищати ветеранів", - сказав він.
За його словами, в 12.00 9 травня кожен депутат у своєму місті покладе квіти до пам'ятників, також планують відвідати ветеранів. Він вважає, що "це дії нормальних, мислячих політиків".


Кабмін вирішив, що в цьому році в Україні не буде масових заходів, приурочених до Дня пам'яті та примирення, а також до 75-ї річниці перемоги над нацизмом у Другій світовій війні 1939-1945 років.
Також нагадаємо, що з 2015 року 9 травня в Україні святкують День перемоги над нацизмом у Другій світовій війні, а не "День перемоги у Великій вітчизняній війні 1941-1945 років".
Раніше опитування серед українців показало, що більше третини опитаних вважають, що в травні потрібно відзначати дві дати пов'язані з Другою світовою війною – День пам'яті та примирення 8 травня та День перемоги 9 травня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



