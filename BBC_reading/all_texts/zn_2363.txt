Магазинчики, кафе і бари працюють незважаючи на карантин.

Магазинчики, бари і кафе в курортному районі Одеси Аркадія працюють, незважаючи на карантин. А люди прогулюються вулицями без масок, передає "Українська правда".
На відеозаписі, зробленому в неділю, 3 травня, видно, що в Аркадії карантинні заходи, запроваджені по всій Україні у зв'язку з пандемією COVID-19, фактично не діють.
Зазначимо, що станом на ранок 3 травня, в Одеській області було діагностовано 409 випадків COVID-19.




25 березня Кабінет міністрів оголосив режим надзвичайної ситуації на всій території України через пандемію COVID-19.
Карантинні заходи діють в Україні з 12 березня. 22 квітня їх продовжили до 11 травня.
Уряд запропонував план поступового виходу з карантину, що складається з п'яти етапів. За словами прем'єра Дениса Шмигаля, реалізація плану може стартувати вже 11 травня, якщо на початку місяця не буде зафіксовано пік захворюваності.
Кабмін неодноразово робив суворішими умови карантину, заборонивши роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
28 квітня Кабмін дозволив роботу продовольчих ринків за умови дотримання заходів безпеки для нерозповсюдження коронавіруса. 
Про економічні наслідки коронавірусу для України і українців читайте в статті Юлії Самаєвої "День песця"  і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавіруса".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



