Українські військовослужбовці майже рік провели в російському полоні.

Українським морякам, які майже рік провели в російському полоні, надали статус учасників бойових дій, повідомляє пресслужба Міністерства оборони України.
Статус УБД отримали 22 військовослужбовців Військово-морських сил Збройних сил України, які 22 листопада 2018 року були взяті в полон росіянами під час проходження Керченської протоки.
Відповідне рішення Комісія з питань розгляду матеріалів, пов'язаних з визначенням учасників бойових дій та спірних питань зарахування у вислугу років окремих періодів військової служби, схвалила на засіданні в п'ятницю, 24 квітня.


18 листопада минулого року Росія повернула Україні захоплені в 2018 році кораблі ВМС. 20 листопада їх за допомогою буксирів доставили до порту Очакова. При цьому в Москві продовжують стверджувати, що повернення кораблів не пов'язано з рішенням Міжнародного трибунала ООН з морського права, а є нібито "жестом доброї волі".
Кораблі майже рік простояли в порту окупованої Керчі, а перед виведенням на них проводилися роботи: росіяни заклали пробоїни в бортах катерів. При цьому вони демонтували з кораблів все обладнання, вилучили боєприпаси і документи, зробивши катери непридатними. Те що росіяни не вкрали, вони зламали і розбили.
Військовополонені моряки повернулися в Україну 7 вересня в рамках обміну утримуваними особами, проте РФ не закрила кримінальні справи в їх відношенні і продовжує обвинувачувати українських військових у порушенні "російського кордону".
Докладніше читайте в матеріалі Олександра Чалого й Олександра Малиновського "Визволення українських військових моряків: окремі міжнародно-правові аспекти" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



