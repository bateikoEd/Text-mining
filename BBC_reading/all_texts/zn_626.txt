Коронавірус виявили у лікарки Хмельницького військового госпіталю.

У Збройних силах України зафіксували перший випадок захворювання на коронавірус у лікарки Хмельницького військового госпіталю, передає пресслужба Командування медичних сил ЗСУ.
"Станом на 7:00 2 квітня у Збройних силах України зареєстровано один випадок захворювання на гостру респіраторну хворобою, викликаною коронавірусом типу COVID-19... Працівниця ЗС України, лікарка Хмельницького військового госпіталю, з кінця березня поточного року перебувала на амбулаторному лікуванні з приводу ГРЗ. 1.04.2020 року після погіршення стану госпіталізована у Хмельницьку інфекційну лікарню з діагнозом пневмонія", - йдеться в повідомленні.
Наголошується, що в середу, 1 квітня, методом ПЛР у лікарки діагностували COVID-19.
"Хвора отримує лікування відповідно до протоколів МОЗ України, її стан здоров'я нині задовільний", - повідомили в пресслужбі.
У госпіталі також визначили коло контактних з нею осіб (10 військовослужбовців).
"Всього в ЗСУ на ізоляції (у тому числі самоізоляція) - 140 осіб. Кількість військовослужбовців, у яких закінчується ізоляція в найближчі 3 доби - 72 людини", - додали в Командуванні медичних сил ЗСУ.



Раніше так звана влада "ДНР" повідомила про перший офіційний випадок зараження коронавірусною інфекцією. Інфікована жінка приїхала з Москви з чоловіком і сином і в середу, 29 лютого.
Також окупаційна влада Донбасу заявляла, що в окремих районах ОРДЛО під наглядом лікарів перебувають майже 8 тисяч чоловік.
Нагадаємо, станом на ранок 2 квітня в Україні 804 лабораторно підтверджених випадків COVID-19, з них 20 - летальних, 13 пацієнтів, що видужали.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



