Всього підтверджено 11 заражень, з них п'ятеро дітей і двоє літніх людей.

У селищі Нерубайське під Одесою в громаді ромів зафіксували спалах коронавірусної інфекції - заразилися 11 осіб, серед яких 5 дітей, повідомив голова облдержадміністрації Максим Куций у відеозверненні.
"Через спалах захворюваності в селищі було ухвалене рішення про проведення санітарних заходів і тестування в місцях проживання ромської громади. Завдяки співпраці представників громади та департаменту МОЗ вдалося оперативно організувати доступ лікарів і провести всі необхідні заходи. Хотів би наголосити, що в цій громаді проживає 1,5 тисячі осіб", - розповів голова ОДА.
Всього в таборі підтверджено 11 заражень, з них п'ятеро дітей і двоє літніх людей.

За словами головного санітарного лікаря та заступника міністра охорони здоров'я України Віктора Ляшка, зараз в Україні проводять 30 тисяч ПЛР-тестів на коронавірус на тиждень, а будуть проводити – 80 тисяч.
Діагностика коронавірусу проводиться в 46 лабораторіях, зокрема і в приватних. Тестування обов'язкове для людей з підозрою на коронавірус, які контактували з пацієнтом з підтвердженим COVID-19, пацієнтів з пневмонією, медпрацівників (кожні 5 днів) і видужалих пацієнтів (для зняття діагнозу).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



