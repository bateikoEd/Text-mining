Чинний глава держбанку може його покинути.  

Рекрутингова компанія Pedersen&Partners сформувала лонг-лист кандидатів на посаду голови правління державного Ощадбанку. Про це Liga.net повідомив співрозмовник в банківських колах, інформацію підтвердило високопоставлене джерело в держструктурах.
У розширений список увійшли діючий СЕО банку Андрій Пишний, фіндиректор банку Santander Polska Олександр Крупченко, екс-СЕО сербської Komercijalna banka Beograd Олександр Пікер, директор департаменту торгового фінансування Укргазбанку Геннадій Хелемський, екс-голова правління Універсал Банку Дмитро Кузьмін, екс-финдир Allianz Russia Алекс фон Гляйх, екс-перший заступник голови правління Ощадбанку Денис Кірєєв.
23 квітня рекрутер відбере трійку фіналістів конкурсу.


Нагадаємо, що 5 березня Ощадбанк оголосив конкурс на посаду голови правління. Серед стратегічних завдань нового топ-менеджера банк вказав нарощування кредитування, зокрема малого й середнього бізнесу, продовження оптимізації мережі відділень, розвиток ІТ-напрямку, скорочення портфеля непрацюючих кредитів.
До речі, у минулому році уряд достроково припинив повноваження п'яти членів наглядової ради "Ощадбанку" і одного – "Укрексімбанку". Рішення прийнято відповідно до вимог Закону України "Про банки і банківську діяльність" на підставі того, що кандидатури не були узгоджені Нацбанком.
15 серпня Нацбанк відмовив у погодженні на посаду членів наглядової ради "Ощадбанку": Аджунера Шевки, Грінченко Олексія, Білака Даніеля, Власова Дмитра, Олексія Резнікова, а також Торстена Пауля - члена наглядової ради "Укрексімбанку".
В інтерв'ю для ZN.UA екс-голова наглядової ради "Ощадбанку", эксдиректор ЄБРР в Україні Шевки Аджунер розповів, що на співбесіді НБУ з кандидатами в наглядова рада "Ощадбанку" тон задавала одна людина - заступник голови НБУ Катерина Рожкова.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



