Копирайт изображения
GETTY IMAGES
23 березня кількість заражених коронавірусом в світі перевищила 350 тисяч людей. Понад 15 тисяч із них померли, понад 100 тисяч - одужали.
Лідерами за смертністю у світі й надалі залишаються Італія (понад 5 тисяч смертей), Китай (понад 3 тисячі) та Іспанія (понад 2 тисячі).
Закриті Штати Америки і рейси-привиди: скільки втрачає туризм через коронавірус
Знаменитості, які підхопили коронавірус
Balenciaga та Yves Saint Laurent шитимуть маски
Французька корпорація Kering повідомила, що майсетрні фешн-брендів Balenciaga та Yves Saint Laurent, які їй належать, займуться виробництвом медичних масок.
Окрім того, в компанії розповіли, що найближчими днями передадуть французькій владі три мільйони масок, закуплених в Китаї.
Також Kering повідомила про пожертву на користь Інституту Пастера в Парижі - для підтримки досліджень коронавірусу COVID-19.
Заразилися: Гарві Вайнштейн та Пласідо Домінго
Копирайт изображения
GETTY IMAGES
Скандальний голлівудський продюсер Гарві Вайнштейн заразився коронавірусом. Це підтвердило тестування.
В лютому його визнали винним у зґвалтуванні та сексуальних насильствах і засудили до 23 років ув'язнення.
Вайнштейн наразі перебуває у виправному закладі Венде, його відправили в ізоляцію, щоб він не заразив інших в'язнів.
Також в неділю підтвердив, що захворів на коронавірус, 79-річний іспанський оперний співак Пласідо Домінго.
Співак запевнив, що почувається добре, але перебуває у самоізоляції разом з родиною.
Ангела Меркель - на карантині
Канцлерка Німеччини Ангела Меркель у неділю оголосила, що йде на карантин, оскільки у п'ятницю вона зустрілася з лікарем, в якого пізніше діагностували коронавірус.
Також з метою боротьби з розповсюдженням пандемії уряд Німеччини заборонив зустрічі більш як двох людей поза роботою та домом протягом двох тижнів.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Бунти в колумбійських в'язницях
Щонайменше 23 в'язні загинули під час бунту у в'язниці Боготи. 83 отримали поранення.
Заворушення спричинила напруга через поширення коронавірусу. В'язні по всій країні протестують проти перенаселеності закладів позбавлення волі та поганої медичної допомоги.
Канада відкликає атлетів, Олімпіада під загрозою
Канада слідом за Австралією офіційно визнала, що через коронавірус не відправить своїх атлетів на Олімпійські ігри в Токіо, проведення яких запланували на липень-серпень цього року.
Спортсменам рекомендували готуватися до участі в Олімпіаді у 2021 році.
Таке рішення Канади ще більше ставить під сумнів, що ігри цього року взагалі відбудуться.
Міжнародний олімпійський комітет пообіцяв ухвалити рішення щодо Олімпіади 2020 - в найближчі чотири тижні.
Хочете отримувати найважливіші новини в месенджер? Підписуйтеся на наш Telegram або Viber!
