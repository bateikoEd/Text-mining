На думку чиновників, безхатьки не такі "бідні-нещасні", як про них говорять.

Громадські організації "загодовують" безхатьків у Києві під час карантину, а "вони повинні відчувати потребу", заявив директор департаменту соціальної політики Київської міської державної адміністрації Руслан Світлий, пише "Заборона".
За його словами, бездомні не такі "бідні-нещасні", як про них говорять.
"Вони повинні відчувати потребу. Треба, щоб вони не звикали до комфорту", - сказав він.
Чиновник переконаний, що громадські організації "загодовують" безхатьків, і він з ними через це"навіть свариться".
"Я навіть сварюся з ними. Вони їх загодовують, одягають, дають їм притулок. Я кажу – навіщо? Їх стає більше. Нам треба, щоб організації не розбещували бездомних. Нехай йдуть працювати", — сказав Світлий.
На питання, де безхатьки можуть знайти роботу в умовах карантину, Світлий заявив: "Ніде".
Водночас він застерігає, що волонтери можуть понести відповідальність за те, що годують безхатьків. Адже в умовах карантину уряд заборонив відвідувати парки та будь-які скупчення людей.


Напередодні уряд продовжив карантин по всій Україні до 22 травня. Однак, з 11 травня деякі карантинні обмеження почнуть пом'якшувати. Зокрема, послаблення стосується роботи парків, скверів та зон відпочинку. З дотриманням протиепідемічних вимог почнуть працювати салони краси та деякі магазини.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



