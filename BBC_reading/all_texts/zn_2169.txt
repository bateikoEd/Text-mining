Москва не бачить себе стороною конфлікту

Влада України повинна погоджувати нові умови врегулювання ситуації на Донбасі з терористами так званих "ДНР" і "ЛНР", заявив прессекретар президента Росії Володимира Путіна Дмитро Пєсков, передають російські ЗМІ.
Зокрема, у нього поцікавилися, за яких умов Кремль погодиться на виведення політичного керівництва "ДНР/ЛНР" з території України.
"Що означає виведення?... Мінський комплекс заходів завізований представниками цих "республік". Не забуваймо про це", - заявив Пєсков.
Він також додав, що Україна не може продовжувати висувати нові положення та умови, не обговорюючи їх з терористами, оскільки Москва нібито "не є стороною цього конфлікту".
"Українці це повинні самі обговорювати між собою. Але, не обговорюючи це з представниками республік, дуже важко рухатися кудись далі", - наголосив Пєсков.


Раніше Пєсков заявив про те, що зараз немає конкретних планів проведення зустрічі лідерів "нормандської четвірки" в режимі відеоконференції
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



