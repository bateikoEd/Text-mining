Дипломат не виключив, що зрештою Путіну доведеться зупинити агресію в Донбасі.

Надзвичайний і повноважний посол США в Україні у 2003 – 2006 роках та директор центру Євразії Атлантичної Ради Джон Гербст під час онлайн дискусії Київського безпекового форуму "Війна Росії проти України: як приборкати агресора та встановити мир" вдався в питання, чи розуміє сьогодні хоча б хтось у Москві, що настав час зупинити агресію проти України?
Для припинення російської агресії проти України посол Гербст виділяє щонайменше два чинники.
"Перша – пандемія… Не зрозуміло, чи є у Кремля можливості впоратися з цим", – сказав посол Гербст під час дискусії у п'ятницю. "Другий пункт. Пандемія призвела до різкого спаду глобального попиту нафти. А російська економіка залежить від вуглеводнів… І ось раптом – вони нічого не заробляють".
Посол Гербст не виключив, що зрештою президенту РФ Володимиру Путіну доведеться зупинити агресію в Донбасі.
"Тому це можливий початок справжньої дискусії в Москві стосовно цього", – додав він.

Нагадаємо, що у п'ятницю розпочалась онлайн-дискусія 13-го Київського безпекового форуму, під час якого учасники обговорять проблеми миру та безпеки. У фокусі розмови будуть головні проблеми захисту України від російської агресії, відновлення територіальної цілісності та встановлення довгострокового миру в Східній Європі. Серед учасників дискусії, оналайн-трансляцію якої веде ZN.UA, високопоставлені американські, українські державні діячі та дипломати.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



