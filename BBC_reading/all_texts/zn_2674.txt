"Для нас важливо, щоб Україна зберегла добре ставлення до себе як з боку республіканців, так і з боку демократів".

Комунікація між Офісом президента України та адміністрацією Білого дому продовжується, але візиту Володимира Зеленського у Вашингтон перед виборами не буде. Про це в інтерв'ю LB.ua розповів глава українського МЗС Дмитро Кулеба, додаючи, що стосунки між Україною та США після справи про імпічмент потребують перезавантаження.
"Вони не заморожені, але я б ці відносини віддав в хімчистку і повернув в очищеному блискучому вигляді. І в цьому якраз і полягає завдання дипломатів: виступити в ролі цієї хімчистки по обидва боки для того, щоб прибрати плями і зробити костюм, який буде ідеально на тобі сидіти і відмінно виглядати ", - сказав він.
Кулеба зазначив, що наразі не бачить індикаторів, які б вказували на те, що американський президент Дональд Трамп не хочу співпрацювати з Володимиром Зеленським, але його візит у Штати напередодні виборів – елемент, який може вплинути на виборчий процес.
"Для нас завжди в Америці ключовим була двопартійна підтримка. Для нас важливо, щоб Україна зберегла свої позиції і добре ставлення до себе як з боку республіканців, так і з боку демократів ", - зазначив Кулеба.


Трамп став вже третім президентом США після Ендрю Джонсона (1868) і Білла Клінтона (1999), якому винесли імпічмент в палаті представників, але виправдали в сенаті. Тепер у Трампа є можливість сконцентруватися на передвиборної кампанії.
В Сенаті 53 сенатори представляють Республіканську партію, 45 - Демократичну, а ще два сенатори позиціонують себе як незалежні, але перебувають в опозиції до республіканців, тому результати імпічменту виявилися прогнозованими.
Голосування в Сенаті показало, що у республіканців вийшло, щоб колишній радник Трампа Болтон не зміг свідчити в Сенаті з питання імпічменту президента США, в іншому випадку його свідчення могли б стати вагомим аргументом на користь імпічменту.
На це вказують відомості, які Болтон включив в поки ще неопубліковану свою книгу, в якій згадується і момент, пов'язаний з Україною. Зокрема, в чернетках, які Болтон поширив в близькому оточенні, йдеться про те, що Трамп хотів заморожувати військову допомогу Україні до тих пір, поки офіційні особи там не допоможуть розслідувати справи демократів.
У книзі викладені і "теорія змови" проти України, і невдоволення Трампа послом Йованович, і нюанси розмови Трампа з Зеленським влітку 2019 року.
Детальніше читайте в матеріалі Олександра Хари "Імпічмент Трампа: фінішна пряма".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



