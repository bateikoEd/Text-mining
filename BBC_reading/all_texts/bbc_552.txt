Копирайт изображения
GETTY IMAGES
Image caption
Президент Бразилії Жаїр Болсонару приєднався до акції проти карантину попри сильний кашель
Станом на вечір 20 квітня у всьому світі підтвердили понад 2,4 млн випадків коронавірусної інфекції, загинули від хвороби майже 167 тис. людей.
Лідерами за кількістю виявлених випадків лишаються США (762 тис.), Іспанія (200 тис.) та Італія (179 тис.). Найбільша кількість померлих від коронавірусу також у цих країнах - 40 тисяч у США, майже 24 тисячі в Італії та понад 20 тисяч в Іспанії.
Президент проти карантину
Президент Бразилії Жаїр Болсонару очолив акцію протесту проти карантинних заходів яка відбулася у столиці Бразилії - місті Бразиліа. Він звернувся до натовпу з кількох сотень активістів, які зібралися біля штабу армії, протестуючи проти карантину, встановленого губернаторами декількох штатів країни.
Окрім вимоги припинити карантин, протестувальники вимагали "закрити" Конгрес та Верховний суд країни, а деякі з них закликали військових взяти на себе боротьбу з коронавірусною кризою.
Під час виступу Болсонару, який вважає карантин шкідливим для економіки, не був у масці, кашляв, а охоронці підтримували його за спину.
Копирайт изображения
GETTY IMAGES
Image caption
Прихильники Болсонару вимагають зняти карантинні обмеження
У понеділок під час розмови з журналістами Болсонару заявив, що Бразилія лишається демократичною країною, і ніхто не буде "зачиняти" Конгрес та Верховний суд.
Раніше він критикував ці інститути за спроби обмежити його повноваження.
Родріго Майя, спікер Палати депутатів Конгресу та критик пана Болсонару, на заклики "зачинити Конгрес" відповів, що "весь світ об'єднаний проти коронавірусу, але в Бразилії нам потрібно боротися з коронавірусом і вірусом авторитаризму".
"Від імені Палати депутатів я відкидаю будь-які дії, які захищають диктатуру", - додав він.
У США протестують проти карантину
Копирайт изображения
REUTERS
Image caption
Протест у Денвері, штат Колорадо
Протестувальники вийшли на вулиці у різних штатах США, вимагаючи від губернаторів відновити економічні процеси, припинені через пандемію коронавірусу.
Знайти ліки від Covid-19 може допомогти комп’ютерна гра. Зіграєте?
Коронавірус: день народження, який перетворився на трагедію
Як коронавірус шириться планетою. Мапа
У неділю пройшли мітинги в Аризоні, Колорадо, Монтані та штаті Вашингтон, після попередніх акцій протесту в півдесятка інших штатів.
Люди все активніше виступають за послаблення обмежень, попри ризик нового сплеску Covid-19 у разі занадто раннього виходу з карантину.
Копирайт изображения
GETTY IMAGES
Image caption
"Дайте мені свободу - або дайте мені Covid", - каже протестувальниця в Індіані
Президент США Дональд Трамп висловив свою підтримку протестувальників. Водночас губернатор штату Вашингтон засудив таку підтримку і назвав її небезпечною.
"Не пам'ятаю жодного разу за всю історію, щоб президент Америки заохочував громадян порушувати закон", - сказав він у неділю на АВС.
Чума, холера, "іспанка": як великі пандемії змінювали світ
США стали епіцентром пандемії коронавірусу - у країні зареєстрували понад 740 тис. випадків і близько 41 тис. смертей. Проте останніми днями почали з'явилися ознаки того, що епідемія вже досягає свого піку, і у деяких штатах кількість нових інфікованих зменшується.
Губернатори декількох штатів розпочали дискусії щодо поступового зняття обмежень, в той час як інші залишаються на жорсткому карантині. Губернатор Нью-Йорка Ендрю Куомо оголосив про продовження карантину у штаті до 15 травня.
В Австралії відкривають пляжі
Копирайт изображения
EPA
Image caption
Серфери на пляжі Марубра у Сіднеї
В австралійському Сіднеї вирішили відкрити деякі пляжі на тлі уповільнення темпів поширення коронавірусу в країні.
Таким новинам зраділи серфери, які одразу почали стікатися на пляж Марубра. Водночас знаменитий пляж Бонді поки що залишається закритим.
Деякі австралійці засудили рішення про відкриття пляжів у одному з найбагатших районів міста, оскільки прилеглі до пляжу райони залишаються гарячими точками поширення вірусу в Сіднеї.
Водночас таке рішення відображає загальний настрій у певних верствах суспільства, які хочуть повернутися до нормального життя, оскільки кількість випадків коронавірусу в країні суттєво зменшується.
У трьох найбільших штатах - Новому Південному Уельсі, Вікторії та Квінсленді за минулу добу зафіксували лише сім нових випадків, при цьому у Квінсленді вперше за останні 80 днів не підтвердили жодного нового випадку.
Однак влада продовжує закликати до обережності. Прем'єр-міністр Скотт Моррісон заявив, що наявні обмеження та припинення роботи бізнесу триватимуть ще щонайменше місяць.
Європа послаблює карантин
Кілька європейських країн починають новий тиждень із обережних кроків, спрямованих на послаблення жорстких обмежень.
У Німеччині з понеділка відкриють невеликі магазини, а також відновлять навчання у школах для учнів, які мають складати випускні іспити.
Копирайт изображения
REUTERS
Минулого тижня німецький уряд повідомив про сповільнення темпів захворюваності та заявив, що епідемію вдалося приборкати. Водночас влада закликає людей бути пильними та обережними, щоб уникнути другої хвилі інфекції.
У Польщі з понеділка відкриють парки та ліси, а в Норвегії підуть до школи учні молодших класів. У Чехії дозволять відкрити вуличні ринки, а в Албанії відновить роботу гірничовидобувна та нафтова промисловість.
Однак Іспанія, у якій діють одні з найсуворіших обмежень у Європі, а також Франція вирішили відмовитися від послаблення карантину ще на кілька тижнів.
У Пекіні відкривають туристичні пам'ятки
Після понад двох місяців карантину життя у Китаї повільно, але невпинно починає повертатися до норми.
У неділю в Пекіні відновили роботу 73 основні туристичні об'єкти, зокрема кілька частин Великої стіни, повідомила державна агенція Сіньхуа.
Копирайт изображения
GETTY IMAGES
Усі ці пам'ятки знаходяться просто неба і, за словами чиновників, до них пускатимуть близько 30% звичайної кількості відвідувачів.
Коронавірус в Україні. Інтерактивна мапа
Як подорожувати під час епідемії
Як перевіритися на коронавірус?
Коронавірус: як правильно ізолюватися
Коронавірус: що він робить з організмом
Хочете отримувати найважливіші новини в месенджер? Підписуйтеся на наш Telegram або Viber!
