10 квітня Держбюро розслідувань провело обшуки в її будинку.

Судді Апеляційного суду міста Києва прийняли рішення пом'якшити запобіжний захід Тетяні Чорновол, яку ДБР підозрює в умисному вбивстві людини та підпалі офісу "Партії регіонів".
Відомо, що судді змінили своє рішення на користь нічного домашнього арешту, а не цілодобового.  
Відповідне рішення суд вніс в п'ятницю, таким чином частково задовольнивши апеляцію адвокатів Чорновіл на рішення Печерського районного суду про обрання запобіжного заходу у вигляді домашнього арешту.


Нагадаємо, 10 квітня Держбюро розслідувань провело обшуки в будинку Тетяни Чорновол. Слідчі вручили їй підозру у вчиненні низки злочинів. Найтяжчим епізодом, серед тих, що інкримінують Чорновол, стало "умисне вбивство" чоловіка через підпал офісу "Партії регіонів" під час Революції Гідності в 2014 році. Під час пожежі від отруєння продуктами горіння загинув Володимир Захаров 1948 року народження, який намагався врятувати від вогню партійні сервери.
Пізніше в ДБР заявили про те, що Чорновол не можна взяти під варту, адже сторона обвинувачення не зверталося до суду для отримання дозволу на затримання. В ДБР також спростували інформацію про те, що ексдепутатку підозрюють в організації або участь у масових протестах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



