Конгрес вказує на неприпустимість прямих переговорів з окупантами.

Світовий Конгрес Українців вважає неприпустимим рішення Тристоронньої контактної групи щодо створення Консультативної ради за участю представників ОРДЛО нарівні з офіційними представниками України. Про це йдеться у зверненні Конгресу на сторінці у Facebook.
Згідно із заявою, такі домовленості фактично стверджують риторику Російської Федерації щодо "внутрішнього конфлікту в Україні" і звільняють країну-агресора від будь-якої відповідальності за криваву війну в Донбасі.
"Ми вкотре наголошуємо неможливість прямих переговорів з лідерами підконтрольних Росії терористичних організацій так званих Донецької та Луганської Народних Республік ( "ДНР" і "ЛНР"). Подібні домовленості, у разі остаточного прийняття 25 березня, легітимізують сили зарубіжної окупації в Україні, зашкодять суверенності української держави і можуть призвести до розбрату всередині країни - чого і домагається Росія. Росія, як країна-агресор, згідно з принципами міжнародного права, несе повну відповідальність за війну в Донбасі, відновлення зруйнованого війною регіону і деокупації суверенноъ території України, Донбасу і Автономної Республіки Крим", - йдеться в повідомленні.



Зазначимо, депутати з партії "Слуга народу" розпочали збір підписів проти створення "Консультативної ради". На сьогодні під документом поставили підписи 54 депутати, тобто кожен п'ятий.
ZN.UA отримало протокол засідання в Мінську, під час якого представники ТКГ вирішили створити Консультативну раду. Створення цього органу фактично зафіксує суб'єктність ОРДЛО. При цьому Росія увійде до Ради не як країна-агресор, а у вигляді так званого "спостерігача-гаранта". У протоколі засідання йдеться про те, що основним завданням Консультативної Ради є проведення діалогу, консультацій і вироблення пропозицій за проектом політичних і правових рішень щодо врегулювання конфлікту у відповідності з Комплексами заходів, в тому числі щодо проведення виборів в окремих районах Донецької і Луганської областей України".
Як зазначила оглядач ZN.UA Тетяна Силіна, рівний статус України і представників незаконних збройних формувань – це "те, від чого Київ категорично відмовлявся всі шість років. І це та помилка, вчинена в свій час Кишиневом у врегулюванні придністровського конфлікту, яку експерти настійно закликали Київ не повторювати".
Проте за версією глави Офісу президента Андрія Єрмака, у цій ситуації мова нібито "не йде про правове визнанням представників ОРДЛО і прямих переговорів з ними".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



