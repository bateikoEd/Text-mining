"Антиколомойский" законопроєкт у порядку денному знову відсутній.

Позачергове засідання Верховної Ради відбудеться 30 травня о 13:00, йдеться у розпорядженні, підписаному спікером парламенту Дмитром Разумковим. Зазначимо, що в порядку денному знову немає проєкту "антиколомойского" закону. Всього депутати планують розглянути 17 питань.
"Скликати позачергове засідання Верховної Ради України дев'ятого скликання на 13 годин 30 хвилин 30 травня 2020 року", - йдеться в розпорядженні.
Серед іншого, до порядку денного внесли проєкт закону про внесення змін до Виборчого кодексу. Документом передбачено зменшення суми грошової застави для кандидатів на посаду міського голови, а також для кандидатів за виборчими списками партій обласних і міських рад.
Також депутати планують розглянути проєкт постанови про звіт Тимчасової слідчої комісії з питань розслідування вибухів на складах боєприпасів у містах Ічня, Калинівка, Балаклія, Сватове, Кривий ріг, які відбулися в період з 2014 по 2018 рік.


Попереднє позачергове засідання Верховної Ради відбулося 24 квітня. Тоді депутати розблокували підписання закону, який повинен завершити процес формування громад в Україні. Також Рада спробувала скасувати зміни в регламент, які ухвалили для прискорення розгляду "антиколомойского" законопроєкту. Останнє їм також не вдалося.
"Антиколомойский" законопроєкт передбачає заборону на повернення колишнім власникам націоналізованих банків. Від прийняття закону про удосконалення деяких механізмів регулювання банківської діяльності, залежить сума траншу від МВФ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



