Деякі користувачі використовували її для проведення протестів.

Влада Китаю заборонила нову гру Animal Crossing: New Horizons від компанії Nintendo. Це пов'язано з тим, що деякі користувачі використовували її для проведення протестів, повідомляє Business Insider.
Наголошується, що гра для приставки Switch стала популярна у всьому світі. Навіть у тих країнах, де її офіційний реліз не відбувся, наприклад, у Китаї. Оскільки гравцям надана можливість створювати власний дизайн простору, вони можуть прикрашати свої острови як завгодно, наприклад, протестними слоганами.
Один з активістів з Гонконгу пояснив популярність гри тим, що в умовах карантину проведення фізичних акцій протесту неможливо, а живі трансляції виходять "нудними". Крім того, активісти "можуть використовувати свою креативність для створення нового протестного інструменту".
Тепер же китайські регулятори заборонили гру. Зазначається, що заборона застосовується у разі, якщо "в грі міститься контент або користувачі гри створили контент, який вважається насильницьким або образливим", або якщо "гра стала дуже популярною і привернула увагу регулятора". У випадку з Animal Crossing: New Horizons підходять обидва критерії.
Підписуйтесь на наш Telegram-канал з новинами технологій та культури.


Нагадаємо, протести у місті спалахнули в середині червня, у найбільшій акції протесту брали участь майже два мільйони людей. Жителі Гонконгу виступали проти прийняття закону про екстрадицію підозрюваних у порушенні закону осіб до материкового Китаю, вважаючи, що він може бути використаний для передачі в руки китайського правосуддя дисидентів і несправедливо переслідуваних людей.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



