При цьому керівник ОП не став нагадувати, що відбір представників ОРДЛО до консультативної групи Київ впливати не зможе.

Керівник Офісу президента Андрій Єрмак стверджує, що представляти окуповані райони Донбасу в консультативній раді при Тристоронньої контактній групі зможуть виключно українські громадяни, які не брали участь у війні проти України і не здійснювали інших злочинів. Він також вкотре запевнив, що про прямі переговори з бойовиками "ДНР" і "ЛНР" не йдеться.
При цьому Єрмак не став нагадувати про те, що відбором цих представників займатимуться саме бойовики, а не влада України.
"Україна сприймає як "представників територій" представників громадянського суспільства, громадян України..., які не брали ніякої участі у війні проти України, вимушено залишилися на окупованій території, не є злочинцями, не вбивали українських військових, не приймали жодних злочинних рішень", - заявив глава ВП в ході онлайн-дискусії, організованої Atlantic Council у понеділок, 4 травня
Єрмак нагадав, що повноправними учасниками ТКГ є Україна, Росія та ОБСЄ.
"Україна ніколи не вестиме переговори з так званими "ЛНР/ДНР"", - підкреслив він.



Як повідомлялося, на зустрічі ТКГ 11 березня за участю голови ОП України Андрія Єрмака і заступник глави АП РФ Дмитра Козака було підписано протокол про створення консультативної ради при ТКГ. Однак заплановану на 25 березня зустріч у Мінську скасували через коронавірус. Саме на цей день було заплановано підписання рішення ТКГ про створення консультативної ради.
ZN.UA опублікував фотокопію протоколу з рішенням про створення консульативного ради. До неї планують включити по 10 представників України і ОРДЛО. Створення цього органу фактично зафіксує суб'єктність ОРДЛО. При цьому Росія увійде до Ради не як країна-агресор, а у вигляді так званого "спостерігача-гаранта" нарівні з Францією, Німеччиною та ОБСЄ.
Оглядач ZN.UA Тетяна Силіна констатувала, що рівний статус України і представників незаконних збройних формувань – це "те, від чого Київ категорично відмовлявся всі шість років. І це та помилка, вчинена свого часу Кишиневом у врегулюванні придністровського конфлікту, яку експерти настійно закликали Київ не повторювати".
Проте за версією кернівника Офісу президента Андрія Єрмака, у цій нібито "не йдеть про правове визнання представників ОРДЛО і прямих переговорів з ними".
На неприпустимість прямих переговорів з бойовиками вказали чимало українських політиків, волонтерів, ветеранів, еспертів-міжнародників і представники громадянського суспільства.
Категорично проти висловилися парламентські фракції "Голосу" і "Європейської Солідарності". Звернення до президента підписали 60 членів фракції "Слуги народу", частина з них згодом відкликали свої підписи і видалили пости в Facebook.
Про катастрофічні для України наслідки, до яких призведе створення консультативної ради та легітимізація бойовиків, читайте в матеріалі "Технологія.ру для влади.Зе" Михайла Гончара, Володимира Горбача, Віталія Мартинюка і Сергія Савченка у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



