Копирайт изображения
GETTY IMAGES
Керівник компанії Reckitt Benckiser, яка володіє виробником презервативів Durex, каже, що через карантин люди стали менше займатися сексом.
За словами Лаксмана Нарасімхана, продажі презервативів падають з березня, оскільки в людей стало менше можливостей проявляти сексуальну активність і знайомитися з новими партнерами.
Так само, каже пан Нарасімхан, поменшало сексу і в пар, що проживають разом.
Пандемія "може призвести до 7 мільйонів незапланованих вагітностей"
Коронавірус: секс та побачення під час карантину
Коронавірус і секс: що ви хотіли, але соромились запитати
За його словами, такі тенденції спостерігаються як у Великій Британії, так і практично всюди, де запровадили карантин.
Водночас із падінням продажів презервативів Reckitt Benckiser відзвітувала про зростання попиту на антисептики, а також засоби побутової хімії, які розвиває компанія.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Коронавірусний бебі-бум?
Тим часом букмекери прогнозують, що через карантин і той факт, що постійні пари проводять більше часу разом, у 2021 році на світ чекає новий бебі-бум.
Згідно з деякими теоріями, рівень народжуваності у світі різко зростає після кризових періодів. Водночас інші дослідники з цим не згодні: на їхню думку, пандемії зазвичай, навпаки, призводять до спаду народжуваності.
На початку тижня Фонд ООН з народонаселення також оприлюднив власний прогноз щодо можливих наслідків пандемії.
За оцінками Фонду, пів року карантинних заходів призведуть до того, що близько 47 мільйонів жінок із країн з низьким та середнім рівнем доходу втратять доступ до ефективних контрацептивів, наслідком чого стануть до семи мільйонів незапланованих вагітностей.
Хочете отримувати найважливіші новини в месенджер? Підписуйтеся на наш Telegram або Viber!
