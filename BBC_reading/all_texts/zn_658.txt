Зараженою виявилась жінка, яка повернулась з Москви.

Так звана влада "ДНР" повідомила про свій перший офіційний випадок зараження коронавірусною інфекцією. Інфікована жінка приїхала з Москви з чоловіком та сином та у середу, 29 лютого звернулась на гарячу лінію місцевого "МОЗ", повідомляє Hromadske.
Про офіційний випадок зараження на брифінгу 31 березня повідомила так звана "міністерка охорони здоров'я "ДНР" Ольга Долгошапко.
Зараженій жінці викликали швидку допомогу, яка госпіталізувала її в інфекційне відділення. Зараз стан жінки стабільний, температури в неї немає.
За день до того, 30 березня, про перший підтверджений випадок коронавірусу повідомила так звана "ЛНР", як повідомляли місцеві медіа.
Коронавірус виявили у чоловіка, місцева влада окупантів назвала це "завізним випадком". Зараженого госпіталізували до боксованного відділення.
Раніше окупаційна влада Донбасу заявляла, що в окремих районах ОРДЛО під наглядом лікарів знаходяться майже 8 тисяч осіб, проте в жодної коронавірусу не виявили.


23 березня окупаційні адміністрації ОРДЛО в понеділок повністю закрили КПВВ зі свого боку в Луганській області, залишивши при цьому відкритим для перетину ділянку російсько-українського кордону, тимчасово контрольованого окупаційними силами. Також вони намагались приховати офіційну статистку заражень.
У Росії на момент початку блокування лінії дотику з боку ОРДЛО було в 7 разів більше офіційно підтверджених випадків коронавірусу, ніж в Україні. Підтверджений випадок зараження і в окупованому Криму.
До того очільниця представництва Міжнародного комітету Червоного Хреста в Україні Флоренс Жіллєтт заявила, що коронавірус в Україні особливо небезпечний для мешканців і системи охорони здоров'я тимчасово окупованих районів Донбасу. Після початку російської агресії в 2014 році в ОРДЛО залишилися переважно люди похилого віку, які входять до групи ризику. До того ж, понад п'ять років життя у зоні бойових дій негативно позначилося на їхньому імунітеті.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



