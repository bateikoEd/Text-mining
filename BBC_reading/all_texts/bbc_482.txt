Копирайт изображения
ДПСУ
Серед прикордонників та нацгвардійців зафіксували перші випадки захворювання на COVID-19. Про це повідомляють у пресслужбах ДПСУ та Нацгвардії.
Додому на Паску. Як українців пускатимуть через кордон на свята
РНБО проти коронавірусу: Україна закриває кордон для іноземців
"У військового строкової служби харківської бригади оперативного призначення виявили COVID-19. Нині стан військового задовільний", - повідомляють у Нацгвардії.
Після підвищення температури 9 квітня нацгвардійцю провели експрес-тест на COVID-19, який показав негативний результат, але тест ПЛР 15 квітня виявив в нього коронавірус. Наразі військовий лікується у Харківській обласній клінічній інфекційній лікарні.
"Прикордонник одного з підрозділів в Закарпатській області ще декілька днів тому був госпіталізований до центральної районної лікарні з підвищеною температурою. Тоді лікарі діагностували у нього захворювання на ГРЗ", - йдеться у повідомленні ДПСУ.
Перший експрес-тест на COVID-19 дав негативний результат. Але ПЛР-аналізи підтвердили зараження коронавірусом.
"Наразі стан військовослужбовця задовільний, температура тіла у нормі. Державна прикордонна служба України підтримує постійний зв'язок з лікарями для забезпечення військовослужбовця всім необхідним", - додають у ДПСУ.
"Щоденний ризик"
Зараз встановлюють коло людей, з якими спілкувався хворий прикордонник.
Люди, з якими він міг контактувати у підрозділі, чи кому могла передатись інфекція, підуть на самоізоляцію чи обсервацію.
"Відмітимо, що прикордонники одні з перших, хто долучився до заходів з недопущення поширення коронавірусу територією України і щоденно перебувають у зоні ризику, оскільки контактують з великою кількістю людей під час заходів прикордонного контролю", - відзначають у Прикордонній службі.
Там також наполягають, що всі прикордонники мали засоби індивідуального захисту.
А з середини лютого на самоізоляції чи обсервації побувало більше 300 прикордонників, що контактували з хворими на COVID-19.
200 тисяч на Великдень
Копирайт изображения
ДПСУ
Україна з березня закрила кордони для всіх іноземців, а також перекрила авіаційне, залізничне та інше пасажирське сполучення з іншими країнами.
Водночас в Україну почали масово повертатися українці з-за кордону - через відкриті пішохідні пункти пропуску.
Загалом очікується, що на Великдень на батьківщину повернуться близько 200 тисяч українців з усього світу.
Так само на Великдень чи дні одразу після нього у Міністерстві закордонних справ прогнозують можливий пік захворюванності на COVID-19.
Хочете отримувати найважливіші новини в месенджер? Підписуйтеся на наш Telegram або Viber!
