В РФ готові надати українським боксерам російський паспорт.

Генеральний секретар Федерації боксу Росії Умар Кремльов заявив про готовність надати відомим українським боксерам Олександру Усику та Василю Ломаченку російського громадянства.
"Усик і Ломаченко – достойні люди, достойні спортсмени, які відстоюють свою позицію. Це не позиція України, що їх не люблять. Їх обох там люблять і обожнюють. Не тільки в Україні, але і в Росії та Білорусі, весь православний світ їх любить і підтримує. Так само і я підтримую.
Ми такими спортсменами пишаємося. І готові надати їм громадянство, якщо це потрібно. Лише б вони боксували і радували вболівальників в Україні, в Росії і по всьому світу", – наводить слова Кремльова sport-express.ru.
Нагадаємо, сьогодні, 7 травня, Василь Ломаченко та Олександр Усик потрапили в базу "Миротворця".
У квітні вони разом з російськими артистами привітали віруючих із Великоднем, а кілька днів тому Ломаченко у фільмі "Здрастуй, брат, Христос Воскрес!", який опублікований на каналі російського монастиря "Корсунська пустель", назвав українців і росіян "єдиним народом" і розповів про те, що не визнає Росію іншою країною.


Раніше повідомлялося про те, що Росія пропонувала лідерові збірної України з футболу змінити громадянство.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



