Кількість тих, кого більше турбує економіка, що епідеміологічна ситуація, зросла порівняно з березнем.

Економічні наслідки карантину викликають побоювання у більшості українців, на відміну від епідеміологічної ситуації в країні. Про це свідчать результати опитування Київського міжнародного інституту соціології, що проводилось 7-11 квітня.
Згідно з даними дослідження, в першій половині квітня 54% українців побоювалися економічних наслідків карантину, більше ніж епідемії COVID-19. У той час як у березні таких було 43%.
Кількість тих, хто побоюється епідемії, скоротилося і становить 26% проти 34% у березні.
14% у квітні і 13% у березні заявляли, що не бояться ні того, ні іншого і розраховують, що ситуація налагодитися в найближчі місяць-два.
Вагалися з відповіддю 7% респондентів. У березні таких було 10%.


Опитування проводилося CATI-методом (телефонні інтерв'ю з використанням комп'ютера, computer-assisted telephone interviews) на основі випадкової вибірки мобільних номерів. У ході опитування було проведено 2 000 інтерв'ю з громадянами віком від 18 років у всіх регіонах, крім оккупованих районів Донбасу й анексованого Криму.
Статистична похибка вибірки не перевищує 2,2%, запевнили у КМІС.


Згідно з опитуванням групи "Рейтинг", яке також було оприлюднено 14 квітня, 51% українців вважають, що впродовж останнього півріччя економічне становище в їх сім'ях погіршувалося, і лише 6% громадян заявили про видиме покращення. 
Варто також зазначити, що 61% респондентів, які повідомили про економічне погіршення, стверджують, що особливе загострення було відчутно впродовж останнього місяця. З них також 35% сказали, що не відчули змін, і лише 3% говорили про поліпшення. Найбільш песимістичні настрої спостерігаються у людей похилого віку та у бідних.
Нагадаємо, що більшості українців, а саме 57%, не вистачить коштів на весь час карантину. 
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. 
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



