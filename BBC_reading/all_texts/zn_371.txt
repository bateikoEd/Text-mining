Вчора було продано майже $ 11 млн.

Національний банк України (НБУ) продав на міжбанківському валютному ринку у четвер майже $ 11 млн. Хоча два дні (вівторок і середу) не виходив на ринок з пропозицією валюти, щоб підтримати гривню. Про це повідомляє прес-служба регулятора.
"Сьогодні Національний банк продав на міжбанківському валютному ринку трохи менше $ 11 млн. В цілому ринок виглядає значно спокійнішим, ніж під час спалаху коронавіруса на початку березня. Більшість угод сьогодні була в діапазоні 28,05-28,20 грн/$ 1", – йдеться в повідомленні.
Нацбанк зазначив, що міжнародні резерви України станом на 26 березня становлять близько $ 25 млрд.
Нагадаємо, що в понеділок, 23 березня центробанк продав на міжбанку $ 50 млн.


Проте курс гривні, як і раніше нестабільний. Основний тренд – знецінення гривні. Гривня дешевшає до долара останні дні в середньому на 20 копійок щодня.
НБУ також провів операцію з обміну готівкової валюти на безготівкову в обсязі $ 130 млн, який був повністю викуплений 11-ма банками.
Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склала $ 981,60 млн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



