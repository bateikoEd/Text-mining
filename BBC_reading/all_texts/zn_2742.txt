Українські військові зачепили п'ятьох окупантів.

Станом на неділю, 10 травня, російські бойовики на сході України 17 разів за добу порушили режим "тиші" та відкривали вогонь по позиціях Збройних сил України зі зброї, забороненої мінськими домовленостями. Внаслідок перестрілки одного бойовика знищено та ще чотирьох поранено, повідомляє штаб ООС.
Втрат з української сторони не було.
За добу окупанти відкривали вогонь біля Красногорівки, неподалік Павлополя, Широкиного, Славного та Старогнатівки, неподалік Новотроїцького, біля Хутора Вільного, Кримського, Оріхового, поруч з Новотошківським та поблизу Трьохізбенки.
"Від початку поточної доби російські окупанти два рази відкривали вогонь по околицях Авдіївки, застосувавши 82 мм міномет, гранатомети різних систем та стрілецьку зброю. Оборонців Оріхового збройні формування РФ обстріляли з мінометів 82-го калібру, гранатометів різних систем та великокаліберних кулеметів. За поточну добу втрат серед українських захисників немає", - повідомили у штабі.



Попередньої доби бойовики російсько-окупаційних формувань вдарили з автоматичних гранатометів станкових по селищу Піски Донецької області і поранили українського військовослужбовця. Пораненого бійця доставили до госпіталя.
26 червня 2019 року  українські підрозділи під контролем ОБСЄ були відведені від Станиці Луганської. З 29 по 31 жовтня тривало відведення ЗСУ від Золотого на Луганщині, 9-11 листопада проходило розведення в районі Богданівки і Петрівського на Донеччині.
Однак після відведення ЗСУ вогнева активність бойовиків лише зросла. За перші півтора місяці 2020 року противник майже 150 разів застосував ствольну артилерію і важкі міномети, витративши близько 1,5 тис. боєприпасів.
Уранці 18 лютого бойовики прикриттям артилерії намагалися вчинити прорив через лінію розмежування поблизу Золотого на Луганщині, а ворожі ДРГ штурмували спостережний пост "Лазня". Всього ворог випустив понад 400 артилерійських снарядів і мінометних мін.
У березні противник розстріляв з ПТРК чотири вантажівки ЗСУ, убивши чотирьох і поранивши 18 українських військовослужбовців. З початку року зоні ООС загинули 33 українських бійці.
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни" для "Дзеркала тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



