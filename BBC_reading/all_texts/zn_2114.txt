Заборону видали за дві години до запланованого часу  "без вказання підстав та посилання на нормативні документи".

Авіакомпанія МАУ повинна була здійснили рейс PS1118 Київ-Лондон вже сьогодні, та Державна авіаслужба України видала на це заборону, повідомляє пресслужба авіаперевізника.
Відомо, що про рейс було домовлено заздалегідь. Основна його мета – доправити у Британію тих українців, в яких вже є довгострокові контакти з роботодавцями.
"За цих умов українці можуть легально та офіційно працевлаштованими знаходитися на території Великої Британії. Відповідно, дана категорія не є ризиковою для України. Дані громадяни не будуть потребувати евакуації найближчим часом та не будуть потенційними поширювачами на території України COVID-19", - заявили у МАУ. 
Відомо, що Державна авіаційна служба видала заборону на рейс за дві години до вказаного часу "без вказання підстав та посилання на нормативні документи".
"При цьому, авіакомпанія подала усі необхідні документи для отримання дозволів вчасно та розраховувала на завчасне або в розумні строки отримання рішення", - зазначили в авіакомпанії.


Напередодні очільник МЗС України Дмитро Кулеба зазначив, що наразі зусилля України спрямовані на те, щоб  забрати своїх громадян з-за кордону, аби карантин вони пережили у безпечних та максимально комфортних умовах. На цьому фоні дозвіл трудової міграції здавався б нелогічним.
Нагадаємо, прем'єр-міністр Денис Шмигаль заявив, що банки введуть пільгову програму кредитування під 3% - "Нові гроші", - для заробітчан, які повернулися в Україну.
Прем'єр-міністр припускає, що пільгова програма буде передбачати відстрочку сплати тіла кредиту і, можливо, кредитні канікули для відсотків.
За його словами, кредитну програму представлять на наступному тижні. Зараз уряд обговорює її умови з банкірами.
Раніше повідомлялося, що уряд не хоче відпускати заробітчан, які повернулися в Україну через закриття кордонів у зв'язку зі спалахом COVID-19, назад на роботу в інші країни. Навіть за умови, що ці держави спеціально для них будуть послаблювати карантин і допомагати з виїздом.
Крім того, уряд планує створити нові робочі місця в ряді галузей: соціальній, бюджетній сферах або у "великому будівництві" (будівництві та ремонті доріг та об'єктів соціальної інфраструктури).
При цьому Шмигаль вважає, що працівники не будуть виїжджати з України, якщо їх зарплата в Україні буде на 300-400 євро менше.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



