Копирайт изображения
GETTY IMAGES
Президент Володимир Зеленський попросив українців святкувати травнені вихідні вдома і не порушувати карантин.
"Святкуйте вдома. І не забувайте, що пом'якшення карантину заплановане з 11 травня", - сказав президент у відеозверненні з нагоди 1 травня.
За його словами, обов'язково настане етап, коли парки, кафе, кінотеатри та метро запрацюють. "Але як швидко це станеться - залежить тільки від вас", - додав президент.
Коронавірус в Україні. Інтерактивна мапа
50 днів карантину у графіках: як коронавірус шириться Україною і світом
З 1 по 3 травня в Україні вихідні дні.
Щоб запобігти скупченню людей, у парках у ці дні чергуватимуть патрулі, поінформувала Національна поліція.
Напередодні Мер Києва Віталій Кличко заявив, що шокований кількістю людей на вулицях столиці, попри карантин.
За інформацією Центру громадського здоров'я МОЗ України, за минулу добу в Україні зареєстрували 550 нових випадків.
Це на сто випадків більше, аніж попередньої доби. Станом на 1 травня повідомлялося про 455 випадків.
Усього в Україні зареєстрували 11 411 випадків коронавірусної інфекції, з них 279 летальних.
Лідером за кількістю хворих є Чернівецька область, тут усього виявлено 1745 випадків коронавірусу. Друге місце посідає місто Київ — 1494 випадки.
Хворі на коронавірус є у кожній українській області. Дані з тимчасово окупованих територій АР Крим, Донецької, Луганської областей та міста Севастополя відсутні.
Уряд уже представив детальний план виходу з карантину.
За цим планом, послаблення будуть відбуватися у п'ять етапів. Однак якщо кількість випадків зараження зростатиме, заборони діятимуть і далі.
Уже з 1 травня в Україні почали відкривати продовольчі ринки, але функціонуватимуть вони будуть за чіткими правилами, каже влада.
Як коронавірус шириться планетою. Мапа
Як перевіритися на коронавірус?
Коронавірус: що він робить з організмом
Хочете отримувати найважливіші новини в месенджер? Підписуйтеся на наш Telegram або Viber!
