Під виглядом піклування про здоров'я дітей Україна може повернутися до старої корумпованої системи.

Під час епідемії коронавірусу в Україні та масової самоізоляції людей, багато хто вимагає скасувати зовнішнє незалежне оцінювання цього року. Але скасування ЗНО означала б те, що повернуться іспити з корупційними наслідками. Про це розповів для ZN.UA заступник міністра освіти та науки Єгор Стадний.
"Противники ЗНО  прикидаються овечками, які нібито піклуються про здоров'я дітей, а насправді вони мріють про відродження корупції при вступі. Якби хтось наважився  скасувати ЗНО, це означало б, що повертаються вступні іспити з усіма корупційними наслідками. При цьому діти так само збирались би в аудиторіях, тільки їм довелося б їздити по всій країні. Бо понад 70 відсотків вступників хочуть навчатися в університетах Києва, Харкова, Львова, Одеси чи Дніпра. Отже, ризик для здоров'я дітей був би більшим, ніж під час проведення ЗНО, яке діти складають переважно за місцем проживання і в умовах чітко регламентованої кількості учасників в одній аудиторії", розказав Стадний.
За його словами, вступ за шкільними атестатами, не підкріпленими ЗНО, ставить абітурієнтів у нерівні умови.  "Хай мені вибачать ті вчителі, які ніколи не зловживають оцінками, але сьогодні ми мусимо гарантувати чесний відбір вступникам", - сказав заступник міністра.
З іншого боку,  проведення іспитів наприкінці літа призведе до того, що то атестати видаватимуть ще пізніше. Отже, ті, хто хоче вступати за кордон,  можуть не встигнути подати документи на вступ.
"Якщо атестати видадуть прямо зараз, проблеми не буде. Та нас не влаштував цей варіант усе з тих же причин — не можна чіпати опорну стіну", - розказав Стадний.


Раніше повідомлялось про те, що Міністерство освіти і науки України надіслало лист-рекомендацію школам про правила проведення дистанційного навчання. Зокрема, в ньому зазначається, що цього року в Україні не будуть проводити останні дзвоники та випускні, а наступний навчальний рік почнеться з масового тестування учнів на рівень знань.
Детальніше про те, як проводитимуть ЗНО у 2020 році та які ризики несе для абітурієнтів - читайте в статті Оксани Онищенко "Опорна стіна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



