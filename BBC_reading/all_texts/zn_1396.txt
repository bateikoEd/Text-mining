Падіння ВВП буде продовжуватися.

Економіка єврозони в умовах поширення коронавірусу зіткнулася з "різким падіння ВВП" і "швидким погіршенням ситуації на ринку праці". Про це заявила голова Європейського центрального банку (ЄЦБ) Крістін Лагард в своєму повідомленні, підготовленому до традиційних весняних зустрічей Міжнародного валютного фонду (МВФ) і Світового банку.
"Невизначеність дуже висока і залишиться високою, що робить винятково складним прогнозування потенційного масштабу і тривалість неминучою рецесії, а також подальшого відновлення економіки", - йдеться в повідомленні.
За словами Лагард, інфляція в єврозоні є найнижчою на тлі обвалу цін на нафту, і ймовірно, продовжить падати найближчим часом. Середньострокові очікування для темпів зростання споживчих цін в єврозоні є "вкрай невизначеними", зазначила вона.


Раніше повідомлялося, що МВФ прогнозує спад ВВП України в поточному році на 7,7% і зростання в наступному році на 3,6%. Про це йдеться у Світовому економічному звіті МВФ, який оприлюднений на сайті організації. Згідно зі звітом, скорочення ВВП в Європі очікується на рівні 6,6% в цьому році після 1,6% зростання в 2019-м. Зокрема спад ВВП Німеччини очікується на рівні 7%, Італії - 9,1%. Іспанії - 8%, Британії - 6,5%, РФ - 5,5%, Польщі - 4,6%, Білорусі - 6%.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



