Регулятор сьогодні купив близько $ 142 млн.

Національний банк України сьогодні, 7 квітня, купив на міжбанківському валютному ринку $ 142 млн, що на 23,7%, або на $ 44 млн менше, ніж у понеділок. Про це йдеться в повідомленні регулятора на сторінці в Facebook.
"Сьогодні купили на міжбанківському валютному ринку $ 142 млн. Знову пропозиція валюти з боку бізнесу перевищувала попит. Курс коливався біля позначки 27 грн/$ 1", – зазначено в повідомленні.
Нацбанк зазначив, що в цілому після вичерпання ажіотажного попиту на валютному ринку, він викупив у резерви $ 576 млн.


Нацбанк вчора, 6 квітня, купив на міжбанківському ринку $ 186 млн.
Нагадаємо, що кілька тижнів гривня дешевшала на тлі коронавіруса і введеного карантину. НБУ намагався стримувати валютні коливання і продавав валюту на міжбанку. Однак на цьому тижні гривня почала зміцнюватися. Відповідно, НБУ купує валюту.
Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склала $ 981,60 млн. Як результат, скоротилися валютні резерви НБУ. Станом на 1 квітня міжнародні резерви України, за попередніми даними, склали $ 24,92 млрд (в еквіваленті).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



