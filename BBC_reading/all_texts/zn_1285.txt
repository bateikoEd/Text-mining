Більшість об'єктів не підлягають відновленню.

В результаті лісових пожеж у зоні відчуження знищено більше 30% туристичних об'єктів. Про це повідомив директор агентства "Чорнобиль тур" Ярослав Ємельяненко.
За його словами, всі об'єкти відновленню не підлягають.
"Більше 30% туристичних локацій втрачені повністю і відновленню не підлягають. Тому що ми показували в багатоденних турах старенькі радянські бази відпочинку... Втрачені повністю багато поліських сіл... Втрачені навіть деякі металеві локації", - заявив він в ефірі hromadske.
При цьому Ємельяненко допускає, що частину локацій можна буде відновити за допомогою сучасних технологій, як доповнену реальність.
Ємельяненко підкреслив, що основні локації, такі як режимне місто Чорнобиль, місто Чорнобиль-2, військове містечко з радіолокаційною станцією і місто Прип'ять не постраждали.


Як повідомлялося, лісові пожежі на території зони відчуження палали більше 10 діб. 13 квітня ситуація погіршилася і вогонь наблизився до проммайданчику нового безпечного конфайнмента (НБК) ЧАЕС на відстань близько 500 м. Тому ДСНС направила більшу кількість техніки та особового складу на ліквідацію пожежі: в понеділок пожежна авіація здійснила 227 вильотів, було використано 500 тонн води. Дощ, який пройшов на даній території, допоміг пожежним впоратися з ситуацією швидше.
Поліція встановила особу чоловіка, з вини якого сталося загоряння сухої трави в зоні відчуження. Йому загрожує штраф або обмеження волі на строк від трьох до п'яти років.
Кабмін виділив на ліквідацію наслідків пожежі у зоні відчуження 45 мільйонів гривень. Також збільшені штрафи за підпал сухої трави від 42 до 102 тисяч гривень.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



