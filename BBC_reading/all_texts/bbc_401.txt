Копирайт изображения
UNIAN
Уряд розробляє стратегію, згідно з якою поступовий вихід України з карантину має розпочатися вже у травні. Про це розповів прем'єр-міністр Денис Шмигаль.
"У травні Україна має йти на роботу. У яких умовах, у яких нових соціальних стандартах, у яких часових рамках - це ті питання, над якими уряд працює разом з аналітиками", - заявив керівник уряду.
"Ми створили Раду з питань економічного розвитку України, куди ввійшли найкращі вчені та економісти зі світовими іменами. Наразі спільними зусиллями ми розроблюємо стратегію виходу з карантину, яку презентуємо наступного тижня", - додав пан Шмигаль.
Втім, деякими напрацюваннями він поділився вже зараз. Із графіку, оприлюдненому в телеграм-каналі прем'єра, слідує, що послаблення карантинних заходів почнеться у травні-червні: в цей період "Україна піде на роботу", частково будуть зняті обмеження на рух громадського транспорту.
Аваков сказав, коли країна може повернутися до "нормального життя"
Занадто раннє послаблення карантину загрожує новим сплеском - ВООЗ
Також уряд планує запустити програму підтримки малого та середнього бізнесу і забезпечити умови для створення близько 500 тисяч робочих місць.
На червень - липень, зокрема, заплановане завершення навчального року, відновлення роботи громадського транспорту, але за новими правилами - що саме мається на увазі, не уточнюється.
Також на цей час планується зняття заборони на відвідування зон відпочинку за умови дотримання норм безпеки і послаблення умов самоізоляції для осіб літнього віку.
"З цим варто навчитися жити найближчі пів року, можливо, рік", - сказав Шмигаль.
Карантин в Україні спочатку запроваджували до 3 квітня, згодом його продовжили до 24 числа.
Раніше прогноз про те, що карантин може бути скасований у травні озвучував міністр внутрішніх справ Арсен Аваков.
"Моя точка зору: країна почне повертатись до нормального життя не раніше 15 травня. І це припущення оптиміста", - заявляв він.
Як подорожувати під час епідемії
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
