У приміщенні МВЦ в разі можуть розмістити 7 тисяч хворих.

Влада Києва в разі нестачі місць у лікарнях в умовах пандемії COVID-19 планують розміщувати хворих у приміщеннях Міжнародного виставкового центру, повідомив координатор київського волонтерського штабу боротьби з поширенням коронавіруса Ігор Ліскі.
"Однозначно є на сім тисяч місць вже план – на Лівобережній, у Виставковому центрі", - розповів він в інтерв'ю "Українській правді" у понеділок, 30 березня.
За його словами, ще 900 ліжко-місць можна обладнати у "КиївЕкспоПлаза", і власник будівлі вже дав на це згоду.
"Ми сподіваємося, що це не знадобиться. Але якщо знадобиться, час ітиме на дні. Тому вже зараз потрібно прораховувати систему вентиляції, як очищатиметься каналізація, де брати ліжка, як їх розгортати, як проводити кисень. Усі ці технічні завдання вже мають опрацьовуватися. Навіть якщо, дай Бог, воно не знадобиться", - пояснив Ліскі.



25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня Кабмін за ініціативою президента Зеленського посилив їх: уряд ввів заборону на роботу метро, міжміські пасажирські перевезення та масові заходи за участю більше 10 осіб.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



