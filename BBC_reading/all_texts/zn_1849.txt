В уряді визначили алгоритм доплат бригадам швидкої допомоги, які контактують з хворими на коронавірус.

Сьогодні Кабінет міністрів прийняв важливе рішення для підтримки медиків у боротьбі з COVID-19, згідно з яким визначена схема оплати лікування хворих на коронавірус за рахунок держави, а також доплати до 300% для медиків, задіяних у лікуванні хворих на COVID-19. Про це повідомила заступник міністра Моз Олена Теряєва на своїй сторінці в Facebook.
За її словами, передбачено, що до пацієнтів з підозрою на коронавірус будуть виїжджати мобільні бригади, які будуть робити відбір зразків для тестування методом ПЛР за місцем знаходження пацієнтів. Тариф за таку послугу становить майже 51 тис. гривень на місяць за кожну бригаду, в цю суму будуть застосовуватися коригуючі коефіцієнти залежно від кількості виїздів кожної мобільної бригади.
"Центри надання екстреної медичної допомоги та їх працівники зможуть отримувати доплати за роботу із пацієнтам з COVID-19. Таким чином ми підтримуємо медиків у цей складний час епідемії. Оплата відбуватиметься за кожен підтверджений випадок коронавірусу в області. Також буде здійснена оплата лікарням за лікування пацієнтів з коронавірусом. У цей пакет оплати входить оплата 300% надбавки до зарплати медиків, і необхідні ліки та медичні вироби. Незабаром постанова буде опублікована на сайті Кабінету міністрів України, де будуть прописані всі умови та тарифи", - повідомила заступник міністра.


Раніше повідомлялося про те, що в Дніпрі голодує директор обласної реабілітаційної лікарні в Дніпрі Інеса Шевченко в якості підтримки всіх лікарів України, яким не доплачують зарплату після початку другого етапу медичної реформи.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



