"Сьогодні, 1 квітня, система охорони здоров'я запрацювала в іншому режимі".

Згідно з законом про захист населення від інфекційних хвороб, медична допомога в комунальних закладах охорони здоров'я хворим на інфекційні хвороби надається безоплатно. Про це заявив головний санлікар та заступник очільника МОЗ Віктор Ляшко.
"Сьогодні, 1 квітня, система охорони здоров'я запрацювала в іншому режимі. Національна служба здоров'я України передбачила спеціальний тариф, який буде оплачуватися комунальним закладам охорони здоров'я, що надають медичну допомогу хворим на коронавірус", - сказав Ляшко.
Головний санлікар зазначив,що МОЗ робитиме все необхідне, аби забезпечити пацієнтів засобами для симптоматичного лікування та специфічного лікування, якщо будуть зафіксовани специфічні ознаки хвороби.
"Це наш обов'язок - надати усім допомогу, хто цього потребує", - додав Ляшко.


Нагадаємо, що за добу коронавірус діагностували у 120 чоловік. Всього в країні 669 лабораторно підтверджених випадків COVID-19, з них 17 - летальних. 
Відзначається, що дані з тимчасово окупованих територій АР Крим, Донецької, Луганської областей та міста Севастополя відсутні.
Раніше повідомлялося, що абсолютна більшість українців, у яких виявили коронавірус SARS-CoV-2, молодші 60 років. Майже дві третини з них входять до віково групи від 30 до 60. Вік більшості з них (13,2%) від 60 до 70 років. 2,7% старше 70. Старше 80 і 90 років – 0,4% і 0,2% відповідно.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



