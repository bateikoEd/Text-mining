Копирайт изображения
УНІАН
Мер Києва Віталій Кличко заявив, що чиновники, які заявляють про можливе відновлення роботи метро, "не є фахівцями транспортної галузі".
"Люди, які заявляють про це, не є фахівцями, не є відповідальними за транспортну галузь. По-друге, це може бути персональна думка, яку вони висловлюють", - сказав Кличко, якого цитує його пресслужба.
Він наполягає, що скасування руху метрополітену до 3 квітня - вимушений і упереджувальний захід.
Віталій Кличко: "Я не заздрю Зеленському"
Черги і переповнені маршрутки: як кияни добирались на роботу без метро
Метро, залізниця і ресторани: що саме вирішив закрити уряд
Сьогодні секретар Київради Володимир Прокопів, який представляє партію "ЄС", заявив, що метро Києва може частково відновити роботу.
Для цього, за його словами, столична рада розробляє план спецзаходів:
звернення місцевих депутатів з проханням до Кабміну, щоб внести зміни до постанови про обмеження пасажирських перевезень,
рішення Київради,
Проте, коли саме метро може знову запрацювати, політик не уточнив.
"Закриття метро для міста є величезною проблемою. Це дає додаткове навантаження на громадський наземний транспорт", - пояснив пан Прокопів у зверненні у Facebook.
Копирайт изображения
УНІАН
Він також розповів, що депутати думають над тим, як довозити лікарів з інших міст регіону до Києва, адже багато лікарів живуть не у самій столиці і мають проблеми з добиранням на роботу.
Копирайт изображения
ВВС
Метро у Києві перестало працювати з вечора 17 березня. В цей день Кабінет міністрів постановив обмежити пасажирські перевезення по всій території України. Під заборону потрапляють залізничні, авіаперевезення та метро.
Зранку 18 березня у Києві були пробки та черги на громадський транспорт. Багато мешканців столиці не могли дістатися на роботу.
Пропустити Facebook допис , автор: Ольга
Нова реальність... Чесно кажучи, не вірила, мусила переконатися на власні очі. Але так, метро зачинене. При мні один...
Posted by Ольга Опанасенко on Tuesday, 17 March 2020
Кінець Facebook допису , автор: Ольга
Залізниця та літаки
З 18 березня, до ухвалення окремого рішення, заборонили перевозити пасажирів залізницею.
Окремі рейси можливі, але рішення щодо них будуть ухвалювати спеціально.
Київ без метро: як курсують автобуси в умовах карантину
Заборона стосується також авіасполучення та міжміських пасажирських перевезень автобусами чи маршрутками.
Хочете отримувати найважливіші новини в месенджер? Підписуйтеся на наш Telegram або Viber!
