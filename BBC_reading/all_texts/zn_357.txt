Королівський канадський монетний двір зіштовхнувся "з безпрецедентним рівнем попиту", який не може задовільнити через відсутність великої кількості працівників, які зараз на карантині.

Пандемія короновірусу стала основою для дефіциту золота на американському ринку, тому зараз отримати його у відкритому доступі практично неможливо. Ситуація настільки критична, що США вимушені звернутися за допомогою до Королівського канадського монетного двору. Про це пише видання The Wall Street Journal.
Відомо, що наразі американські банки не мають в запасі необхідної кількості золотих монет та злитків. Дилери розпродали всі заощадження, деякі навіть почали закриватися. Так банк Credit Suisse в Швейцарії, який з 1856 року відливав золоті злитки, повідомив, що наразі його турбувати немає сенсу.
Через кризу керівники банків Уолл-стріт вимушені були звернутися до Королівського канадського монетного двору, після чого його представниця Аманда Берньє повідомила ЗМІ, що двір зіштовхнувся з небувалим раніше попитом. Вона додала, що через відсутність великої кількості робітників, які перебувають на карантині через пандемію коронавірусу, двір немає змоги здійснити замовлення такого масштабу.
"Золотий резерв США зберігається на військовій базі Форт-Нокс у штаті Кентуккі і в Федеральному резервному банку Нью-Йорка. Цей резерв не витрачається для збуту на вільному ринку. Зазвичай ділові люди в США в разі нестачі поповнювали запаси золота в Лондоні, де станом на листопад минулого року зберігалося понад 8,2 тис. тонн золота загальною вартістю 7,9 млрд. Найбільша частка припадає на Банк Англії, який зберігає близько 400 тис. золотих злитків, що належать уряду Великобританії, центральним і комерційним банкам інших держав", - пишуть у WSJ.
Зараз немає можливості доставити золото з Лондона в Нью-Йорк через закриття авіасполучення. Ця ж причина призвела до припинення видобутку дорогоцінних металів в Перу і Південній Африці.
Відомо, що цього тижня ф'ючерси на золото на біржі Comex, що в Нью-Йорку, подорожчали на близько 9,0%, до 630,60 за тройську унцію. Сьогоднішній показник є найвищим за останні сім років.


Раніше генеральний секретар Організації економічного співробітництва та розвитку (ОЕСР) Хосе Анхель Гурріа заявив, що збитки від поширення коронавірусу поки складно оцінити, але вони вже перевищили збитки від глобальної фінансової кризи 2008 року та від терактів 11 вересня 2001 року. 
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



