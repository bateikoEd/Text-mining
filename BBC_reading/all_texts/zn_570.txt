У Чернівецькій області зафіксовано 202 випадки коронавірусної інфекції. П'ятеро померли, а 11 одужали.

У суботу, 4 квітня, в Чернівецькій області введуть особливі карантинні обмеження. Жителям Буковини радять не виходити на вулицю до ранку понеділка, повідомив голова Чернівецької обласної державної адміністрації Сергій Осачук, передає УНІАН.
У Чернівецькій області з 4 по 6 квітня включно будуть введені особливі карантинні обмеження, які передбачають рекомендацію жителям не відвідувати громадські місця. Ппро словами Осачука, відповідне рішення ухвалили в п'ятницю під час засідань обласної державної комісії з техногенно-екологічної безпеки та надзвичайних ситуацій.
"Ми закликаємо і просимо всіх мешканців Чернівецької області залишатися вдома включно до шести годин ранку понеділка, 6 квітня", — сказав голова ОДА.
Він зазначив, що ці додаткові обмеження вводяться на пересування і перебування людей в громадських місцях.
"Ми повинні приймати такі заходи, і уряд також спонукає нас до того, щоб діяти на випередження, адже лише за минулий тиждень — з минулого до цієї п'ятниці — на території Чернівецької області зафіксовано збільшення в чотири рази кількості інфікованих людей", — повідомив Осачук.
До 3 квітня у Чернівецькій області зафіксовано 202 випадки коронавирусной інфекції. П'ятеро померли, а 11 одужали і вже виписані з лікарень.


Як повідомлялося, Кабмін затвердив список додаткових обмежень на час дії карантинних заходів. Серед внесених нових змін буде діяти заборона на: перебування у громадських місцях без маски або респіратора; переміщення групою осіб більше ніж по дві особи, крім випадків службової необхідності і супроводу дітей; перебування у громадських місцях осіб, які не досягли 16 років; відвідування лісопаркових і прибережних зон; відвідування спортивних і дитячих майданчиків; проведення всіх масових заходів, в яких бере участь більше 10 осіб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



