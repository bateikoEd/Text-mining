Чверть підприємств зупинили роботу, 63% - скорочують штат до кінця місяця.

Майже 60% опитаних власників бізнесу продовжують діяльність при обмеженнях (переважно великий і середній бізнес), 29% — припинили роботу (характерно для мікробізнесу), 51% підприємств здатні протриматися всього 1 місяць. Про це свідчать результати опитування, проведеного Спілкою українських підприємців.
29% респондентів вже припинили роботу під час карантину (характерно для мікробізнесу).
51% підприємств здатні протриматися всього 1 місяць, а кожен четвертий бізнес - витримати 2-3 місяці роботи в умовах карантину і не збанкрутувати.
Третина власників бізнесу (переважно мікро-), заявляють про падіння доходів на 90-100% з початку карантину. Ці ж підприємці вже звільнили до 50% штату співробітників.
29% власників бізнесу очікують тимчасового звільнення від сплати податків або їх суттєвого зниження
42% опитаних підприємців частково або повністю скоротили свій штат, 63% - прогнозують скорочення до кінця карантину.
6% підприємців повністю закрили бізнес, в цю категорію потрапив переважно мікро - і малий бізнес.




Також повідомлялося про те, що 70% українців економічно постраждали через введення карантинних обмежень. 38% українців відзначили зменшення регулярного доходу сім'ї, 16% — повну втрату доходу, 14% — втрати роботи, 10% — фінансові збитки.
Як повідомлялося, Рада прийняла "антикризовий закон" про захист громадян і бізнесу на час пандемії. Законом вводиться збільшення лімітів для груп платників єдиного податку фізичних осіб - підприємців: перша група - з 300 тис. до 1 млн грн, друга група - з 1,5 млн до 5 млн грн, третя група - з 5 млн до 7 млн грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



