За словами очевидців, дим видно навіть за межами зони відчуження.

У той час як більшість пожеж на території чорнобильської зони відчуження та у Житомирській області вдалося локалізувати, в районі ЧАЕС тліють торфовища, що може призвести до нових пожеж.
"На жаль, вони дуже сильно розгорілися, дим видно навіть з ЧАЕС. Тобто, коли дивишся на неї, з одного боку – торфовища, а з іншого – Буряківка. Це село, поряд з яким є однойменний пункт захоронення радіоактивних відходів", — розповів в ефірі 24 каналу голова Асоціації чорнобильських туроператорів Ярослав Ємельяненко.
Згідно інформації ДСНС, основні сили кинуті на ліквідацію трьох ділянок тління пеньків, залишків деревини та торфовиків в районах сіл Россоха, Крива Гора і між селами Рудьки — Буряківка. Залучена інженерна техніка ДСНС та збройних сил України.
Також Ємельяненко розповів про постраждалих, за його словами згоріло три села, їх жителі позбулися всіх засобів існування.
"Ми туди поїхали, привезли допомогу і розповсюдили інформацію в соцмережах. Багато людей допомогли грошима і відправили речі для постраждалих, зараз вони забезпечені всім", — розповів Ємельяненко.



У правоохоронних органах України розглядають версію навмисного підпалу, тому Національна гвардія України почала контрдиверсійну операцію для виявлення винних і припинення нових підпалів. Місцева влада вже підраховує збитки від пожеж, а Кабмін готовий надати постраждалим компенсації.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



