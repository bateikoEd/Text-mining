На комп'ютерах відключається Bluetooth і Wi-Fi, а в деяких випадках виникає повний збій системи.

Останнє оновлення операційної системи Windows 10, KB4549951, призвело до виникнення у деяких користувачів проблем з роботою комп'ютера. В деяких випадках користувачі також скаржаться на те, що при спробі інсталювати оновлення системи безпеки, виникає помилка, повідомляє Windows Latest.
Наголошується, що у користувачів перестають працювати Bluetooth і Wi-Fi, з'являється "синій екран смерті", а в деяких випадках оновлення призводить до повного збою системи. Підкреслюється, що з проблемами зіткнулися не всі користувачі.
"Я хочу попередити вас, що після установки оновлення на моєму комп'ютері більше немає Bluetooth-адаптера, якщо вірити Windows", - написав один з користувачів. Ймовірно, у останнього оновлення є якийсь конфлікт з драйверами Bluetooth.
"Оновлення, яке я отримав, обмежило швидкість інтернету з 200 мегабіт на секунду до 5-6 мегабіт на секунду", — написав користувач офіційного форуму Microsoft.
У самій компанії заявили про те, що не знають про жодні проблеми, пов'язані з встановленням оновлень.
Підписуйтесь на наш Telegram-канал з новинами технологій та культури.


14 січня Microsoft припинила підтримку Windows 7. Операційна система була випущена в жовтні 2009 року, тоді в Microsoft пообіцяли підтримувати її протягом 10 років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



