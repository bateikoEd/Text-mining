Уряд дозволив працювати хімчисткам та підприємствам торгівлі будматеріалами.

Кабінет міністрів України на засіданні вніс зміни в постанову про запобігання поширення коронавірусу, повідомив прем'єр-міністр України Денис Шмигаль.
"Уточнили перелік об'єктів, які можуть працювати під час карантину та категорії громадян 60 років і старше, які не підлягають самоізоляції", - написав він на своєму каналі в Telegram.
Так, згідно з оновленими правилами продовжувати роботу в період карантину можуть об'єкти поштової та кур'єрської діяльності, будівельних робіт, збирання та заготівлі відходів, заклади торгівлі будівельними матеріалами та хімчистки.
Крім того, було затверджено порядок обов'язкової госпіталізації осіб, які перетинають державний кордон, обсерватори. Місцеві органи влади отримали право оплачувати проживання осіб в обсерваторах за рахунок коштів місцевих бюджетів.
Також було уточнено, які саме категорії осіб старше 60 років не потребують самоізоляції. До їх числа увійшли:
державні службовці, депутати всіх рівнів, міські голови, судді та інші особи, на яких поширюється дія закону "Про запобігання корупції";
військовослужбовці та працівники Збройних Сил України, інших законних військових формувань та правоохоронних органів;
особи, які здійснюють заходи, пов'язані з недопуском поширення COVID-19;
особи, які забезпечують діяльність підприємств, установ і організацій критичної інфраструктури (в сферах енергетики, хімічної промисловості, транспорту, інформаційно-комунікативних технологій, електронних комунікацій, банківського і фінансового секторів, оборонної промисловості, життєзабезпечення населення, в тому числі сільського господарства та охорони здоров'я, комунальних, аварійних та рятувальних служб, служб екстреної допомоги населення) і підприємств, включених до списку тих, що мають стратегічне значення для економіки і безпеки держави.




Зазначимо, у Луцьку депутати дозволили працювати оптикам і майстерням з ремонту взуття та виготовлення ключів, магазинам побутової хімії, з продажу насіння і садівничих матеріалів, агрохімікатів; веломагазинам і веломайстерням.
Раніше повідомлялося про те, що Кабмін дозволив під час карантину працювати небанківським установам, до яких відносяться ломбарди, кредитні спілки та обмінні пункти. Також дозволили працювати ветеринарним клінікам і зоомагазинам, здійснювати нерегулярні перевезення пасажирів орендованим автотранспортом на підприємства.
Карантинні заходи в Україні триватимуть до кінця квітня, в травні місяці можливі послаблення.
Посилення карантинного режиму, як і реакція на нього, досить схожа на всьому континенті, особливо, якщо говорити про Східну європу. Епоха приблизно двісті років, протягом яких формувалась нинішня система соціального поведінки, завершується. Детальніше читайте в статті Олега Покальчука "Танці дурнів" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



