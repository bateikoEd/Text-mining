Клопотання про запобіжний захід розглядатиме Печерський суд Києва.

Прокуратура Київської області та слідчі Державного бюро розслідувань наполягають на домашньому арешті депутата Верховної Ради восьмого скликання Тетяни Чорновол. Відповідне клопотання правоохоронці скерували до Печерського суду Києва, повідомила речниця обласної прокуратури Віта Блаженко в коментарі виданню "Ґрати" у понеділок, 13 квітня.
Блаженко уточнила, що дату засідання суду, на якому Чорновол обиратимуть запобіжний захід, ще не призначено.


6:00 10 квітня слідчі ДБР прийшли з обшуком у будинок Тетяни Чорновол і вручили їй повідомлення про підозру у скоєнні низки злочинів. Найтяжчий епізод, який їй інкримінували, -  умисне вбивство чоловіка під час підпалу офісу "Партії регіонів" 18 лютого 2014 року. Слідство стверджує, що Чорновол разом з невстановленим чоловіком кинули коктейлі Молотова в будівлю на вулиці Липській у Києві. Під час пожежі від отруєння продуктами горіння загинув Володимир Захаров 1948 року народження, який намагався врятувати від вогню партійні сервери.
Чорновол нагадала, що зі своїм чоловіком намагалася відвернути увагу міліції, врятувати майданівців, і "відтягнути на себе" "тітушок", які вбивали активістів Майдану в Маріїнському парку.
У ході обшуків в ексдепутатки вилучили куртку, каску і рюкзак, що були на ній 18 лютого 2014 року, мобільний телефон та зареєстровану зброю.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



