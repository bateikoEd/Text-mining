Олена Підгрушна буде тренуватися з іншим наставником.

Капітан жіночої команди Олена Підгрушна не увійшла до складу збірної України на сезон 2020/21, повідомляє Xsport.ua.
У жіночій збірній під керівництвом Санітри будуть працювати Валя Семеренко, Віта Семеренко, Дарина Блашко, Юлія Журавок і Бех Катерина, а Олена Підгрушна та Юлія Джима побажали тренуватися під керівництвом словенського спеціаліста Уроша Велепца, який раніше залишив посаду наставника жіночої команди.
Анастасія Меркушина вирішила провести тренування під керівництвом свого батька, а Ірина Варвінець буде тренуватися у другій команді, набираючи форму після народження дитини.
В основний склад чоловічої збірної увійшли Дмитро Підручний, Артем Прима, Антон Дудченко, Сергій Семенов, Руслан Ткаленко, Богдан Цимбал і Тарас Лесюк.
Нагадаємо, в минулому сезоні Кубка світу в активі України дві срібні нагороди, які в індивідуальній гонці здобула Юлія Джима, а чоловіча збірна стала другою в естафеті.
Також жіноча збірна України стала третьою в естафеті чемпіонату світу в Антхольці, а на чемпіонаті Європи в Раубічах українці виграли золото у змішаній естафеті і срібло з бронзою в суперспринті.


Раніше був представлений календар наступного сезону Кубка світу з біатлону.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



