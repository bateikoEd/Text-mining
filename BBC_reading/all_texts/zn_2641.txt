Кожен п'ятий пацієнт з COVID-19 в Україні – це медпрацівник.

Близько 20% інфікованих коронавірусом COVID-19 в Україні – це медичні працівники: лікарі, медсестри, санітари. На думку професора Володимира Корсунова, одного з провідних анестезіологів України, у цієї проблеми є кілька причин.
По-перше, українські лікарні досі не забезпечені достатньою кількістю індивідуальних засобів захисту. По-друге, медики, особливо молодший персонал, часто не дотримуються всіх необхідних вимог безпеки.
"Перш за все, якість захисту і те, наскільки люди дотримуються вимог. Як одягаються, як роздягаються, як проходить обробка", – зазначив професор Корсунов.
"Ще є момент особистого сприйняття ситуації. Половина середнього і молодшого медперсоналу у нас — люди із передмістя, які живуть за рахунок того, що садять картоплю, огірочки. А тут ще й трохи грошенят платять... Їм ніколи читати, займатися самоосвітою. Тому що треба свинку нагодувати. А якщо взяти районні лікарні, то і лікарі виявляються в тій же шкурі", – констатував він.
Крім того, серед медиків також зустрічаються прихильники теорій змов, які не вважають коронавірус серйозною загрозою.
"Це все наслідок хронічного недофінансування. Лікарі з Польщі, Угорщини, Словаччини, беруть участь в міжнародному медичному житті. Їздять на конференції, тренінги... Де може вчитися лікар з зарплатою в 4-5 тисяч гривень? Вибачте, вантажник в супермаркеті отримує більшу зарплату", – підсумував лікар.


Детальніше про готовність української інфекційної медицини протистояти пандемії COVID-19, про штучну вентиляції легенів та інші методи кисневої терапії пацієнтів, а також про те, що являє собою коронавірус SARS-CoV-2, і які загрози здоров'ю людини він несе, читайте в матеріалі Сергія Жукова "Російська рулетка коронавіруса" — інтерв'ю професора-анестезіолога Володимира Корсунова ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



