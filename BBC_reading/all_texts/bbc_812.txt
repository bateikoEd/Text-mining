Копирайт изображения
GETTY IMAGES
Станом на ранок 8 травня в Україні лабораторно підтвердили 14 195 випадків коронавірусної інфекції.
За добу додалося 504 нові випадки, йдеться в повідомленні Міністерства охорони здоров'я. Серед них - 44 дитини та 98 медиків. 230 пацієнтів довелося госпіталізувати.
Від учора 21 людина померла, розповів міністр охорони здоров'я Максим Степанов. Більшість із них мала супутні захворювання.
Це рекордна кількість смертей за добу. Водночас одужали за добу рекордні 310 пацієнтів, додав він.
Парки, літні кафе і перукарні: як уряд пом'якшить карантин
Чи можна захворіти на Covid-19 повторно
Коронавірус в Україні. Інтерактивна мапа
Загалом внаслідок ускладнень, викликаних хворобою, померла 361 людина. Як зазначають у відомстві, серед померлих переважають особи віком від 50 років.
При цьому одужали загалом 2 706 людей.
Найбільше хворих наразі - у Чернівецькій області (2 097), Києві (1 721) та Івано-Франківській області (1 078).
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Тим часом у світі станом на ранок 8 травня виявили вже понад 3,8 мільйона випадків коронавірусу.
Лідирують за кількістю зафіксованих випадків США (понад 1,2 мільйона), Іспанія (221 тисяча) та Італія (215 тисяч).
Найбільше смертей зареєстрували у США (понад 75 тисяч померлих), Великій Британії (30 тисяч) та Італії (29 тисяч).
Хочете отримувати найважливіші новини в месенджер? Підписуйтеся на наш Telegram або Viber!
