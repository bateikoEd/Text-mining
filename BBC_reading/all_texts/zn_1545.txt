На Нью-Йоркській біржі ф'ючерси на WTI продавали дешевше 5 доларів за барель.

Травневі ф'ючерси на нафту марки WTI подешевшали більш ніж удвічі. Їх ціна на Нью-Йоркській товарній біржі опустилася нижче 8 доларів за барель, досягнувши 30-річного мінімуму на тлі прогнозів можливого переповнення американських нафтосховищ в умовах рекордно низького світового попиту.
Вартість травневих ф'ючерсів на WTI на торгах Нью-Йоркській біржі NYMEXсо 19:40 за Києвом, 20 квітня, знизилася більш ніж на 10 доларів і становила 7,93 долара за барель. Це найнижча ціна на нафту цієї марки з 1986 року.
За годину вартість бареля WTI опустилася до 4,75 доларів, а потім зросла до 5,30 доларів.
Контракти на поставку WTI в травні спливають увечері у вівторок. У той же час, червневі ф'ючерси торгуються за ціною близько 22,72 долара за барель.
Вартість червневих ф'ючерсів на нафту марки Brent на лондонській біржі ICE Futures становила 26,72 долара за барель, а в ході торгів опускалася до 25,99 долара, мінімальної позначки з початку квітня.
Падіння цін на WTI трейдери пояснюють побоюваннями, що потужності для зберігання нафти в США, особливо в Кушингу, штат Оклахома, незабаром буде вичерпано, Крім того, світовий попит на нафту, за попередніми оцінками, впав на 30% на тлі зниження ділової активності в умовах карантину.
Кількість діючих бурових вишок у США скоротилося на 66 і становить 438 – це мінімальний показник з жовтня 2016 року. У квітні минулого року в Сполучених Штатах функціонували 825 установок.


12 квітня країни ОПЕК+ і інші найбільші експортери нафти, які не входять до картеля, погодили рекордне скорочення обсягів видобутку, щоб покласти кінець ціновій війні.
Згідно з домовленістю, картель скоротить видобуток на 9,7 млн барелів нафти в добу. Світовий видобуток скоротиться ще на 3,7 млн барелів завдяки США, Канаді та Бразилії.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



