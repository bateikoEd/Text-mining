Володимир Скоробогач та його дружина, ймовірно, заразилися на відпочинку в Швейцарії.

Заступник голови Харківської обласної ради Володимир Скоробогач і його дружина Вікторія інфіковані коронавірусом SARS-CoV-2.
Цю інформацію підтвердила прессекретарка політика Вікторія Петрухіна в коментарі місцевому виданню Kharkiv Today у понеділок, 23 березня.
Вона уточнила, що Скоробогач отримав позитивні результати тестів на COVID-19 з Німеччини. У даний момент подружжя госпіталізовано в інфекційному відділенні однієї з лікарень у Києві. В обох – вірусна пневмонія.
На початку березня Скоробогач із дружиною відвідували Швейцарію. Після повернення до України в нього піднялася температура, і заступник голови облради деякий час перебував на самоізоляції. Скоробогач здав аналізи в Україні, а також відправив зразки біоматеріалів до Німеччини.
21 березня у МОЗ повідомили про перший випадок інфікування COVID-19 у Харківській області. Пізніше з'ясувалося, що йдеться про Вікторії Скоробогач, діагноз якій поставили в Києві. Згодом зі зведення МОЗ Харківську область виключили, записавши випадок дружини заступника голови облради до київської статистики.


Першим у Верховній Раді діагноз COVID-19 поставили народному депутату Сергію Шахову з групи "Довіра", який відпочивав на гірськолижному курорті Куршевель.
Слідом за ним коронавірус виявили у члена фракції проросійської "Опозиційної платформи – За життя" Олександра Лукашева, а також "слуги народу" Руслана Горбенка.
У зв'язку з загрозою інфікування депутатам пропонують на два місяці перейти у режим дистанційної роботи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



