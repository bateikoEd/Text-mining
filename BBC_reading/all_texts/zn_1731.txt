У 2020 році турнір повинен пройти в Стокгольмі.

Київ офіційно подав заявку на проведення кібертурніра The International 2021 з Dota 2. Про це на своїй сторінці на Facebook розповів співзасновник Maincast і один з найпопулярніших коментаторів з Dota 2 Віталій Волочай.
"Минулого тижня закінчився термін подачі заявок на проведення The International 2021! Завдяки ініціативі Олександра Барабошко та за підтримки КМДА Київ офіційно подав заявку на проведення найбільшого турніру в світі кіберспорту. Дякуємо усім за підтримку! І будемо сподіватися, що результат буде хорошим (Коли він буде, по всім відомим причинам, поки ніхто не знає). Будемо сподіватися і чекати на відповідь!", - написав він.
Як зазначив на своїй сторінці на Facebook Барабошко, у Києва є високі шанси на перемогу. У 2011 році переможцем турніру стала українська команда Na'Vi, а 2017 року Київ приймав турнір Major з Dota 2.
У 2019 році призовий фонд турніру склав 34 мільйони доларів, до 2021 року ця сума може зрости. Цього року The International повинен пройти в Стокгольмі, але поки те, як він буде організований, через пандемію коронавірусу невідомо.
Підписуйтесь на наш Telegram-канал з новинами технологій та культури.



Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



