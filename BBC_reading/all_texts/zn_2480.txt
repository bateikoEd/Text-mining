Боксер зізнався, що для нього "з дитинства не було понять Росія, Україна, Білорусь".

Український боксер, чемпіон світу за версіями WBC, WBO і WBA в легкій вазі Василь Ломаченко (14-1, 10 КО) розповів про своє ставлення до Росії у фільмі "Здрастуй, брат, Христос Воскрес!", який опубліковано на каналі російського монастиря "Корсунська пустинь".
Зокрема, спортсмен назвав українців і росіян "єдиним народом" і зізнався, що не визнає Росію іншою країною.
"По суті ми є одним народом. Для мене з дитинства не було поняття Росія, Україна, Білорусь. Для мене не було поняття, що це інші люди, або інша країна, межа якась. Я весь час думав про те, що ми єдиний народ, ми - православні християни, і ми всі живемо на одній землі... А сьогодні нам намагаються підмінити всі принципи і віру", - вважає Ломаченко.
"У мене дуже багато друзів у Росії, у мене родичі в Росії є. У мене суперники з Росії є. Я з усіма спілкуюся, дружу і підтримую стосунки. І я просто не можу перестати з ними спілкуватися, тому що мені сказали, що це країна, яка воює з нашою країною. Це, чесно кажучи, не вкладається в моїй голові", - сказав Ломаченко.



Росіяни регулярно використовують українських боксерів Усика і Ломаченка в інформаційних спецопераціях.
Раніше повідомлялося про те, що Ломаченко та Олександр Усик разом з російськими артистами привітали вірян із Великоднем.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



