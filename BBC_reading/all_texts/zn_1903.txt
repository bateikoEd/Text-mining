Пошкоджені дахи багатьох будинків, постраждали школи.

В Іршавському районі Закарпатської області ураганний вітер пошкодив будівлі райлікарні та РДА, точний збиток від наслідків стихії ще не визначено, повідомляє офіційний сайт Закарпатської ОДА.
"Потужний буревій пройшовся по області. Повалено десятки дерев, обірвано лінії електропередач, зірвані дахи. Найбільше лиха ураган наробив в Іршавському районі. Тут пошкоджені дахи над будівлями соціальної сфери", — сказано в повідомленні адміністрації.






Крім того, з пологового відділення Іршавської районної лікарні вітер зніс 200 квадратних метрів покрівлі, з реанімаційного - 100. Ще 120 квадратних метрів покриття зірвано з даху архівного відділу Іршавської РДА. Постраждали школи у селах Сільце, Горбок, Воловиця, Дубрівка — там теж пошкоджені дахи.
З-за пошкодження ліній електропередачі 11 сіл в Хустському, Берегівському, Виноградівському та Великоберезнянському районах залишилися без світла.
Керівник Закарпатської ОДА Олексій Петров пообіцяв, що обласна адміністрація допоможе в ремонті покрівлі Іршавської районної лікарні. Спеціальна комісія займається урахуванням усіх пошкоджень і визначить розмір збитків.


Від ураганів і наслідків сильних вітрів за останній час постраждали Польща, де загинули дві жінки і Британія, де також загинули люди, а для боротьби з наслідками довелося залучати військових.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



