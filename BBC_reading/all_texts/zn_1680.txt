Таке розпорядження Марцінків дав правоохоронцям.

Міський голова Івано-Франківська Руслан Марцінків нещодавно доручив правоохоронцям вивезти з міста на Закарпаття людей ромської національності, передає "UA: Суспільне". За словами самого Марцінківа, правоохоронці не впоралися повністю із поставленим завданням.
"Також цигани, ні, вірніше, особи ромської статі. Ми вже бус давали. Вивезли їх на Закарпаття. Чого вони далі тут?" - запитав Марцінків.
За словами керівника міського управління з питань надзвичайних ситуацій Ігоря Влізло, 12 осіб відмовилися виїжджати з міста.
"Що значить відмовилися? А чого не запакували? Є поліція. До наступного вівторка маєте вирішити цю проблему. Ми вам автобус дали. Поліція просила дати автобус - дали. Чому не запакували і не відвезли?" – додав Марцінків.
Під час оперативної наради повідомили, що правоохоронці вивезли з Івано-Франківська десятьох осіб ромської національності. На кордоні їх передали закарпатській поліції. Однак Марцінків впевнений, що "треба другу ходку зробити".



Як повідомляла Європейська комісія з боротьби з расизмом та нетерпимістю, що мішенями злочинів на ґрунті расизму, застарілих забобонів, дискримінації, ксенофобської риторики і насильства є мусульмани, євреї, роми та темношкірі люди, а злочини на ґрунті расизму й ненависті ростуть в Європі з загрозливою швидкістю.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



