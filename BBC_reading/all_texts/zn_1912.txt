Подачу документів відкрили у неділю.

Подача документів для проведення конкурсу на посаду Голови податкової служби України, після звільнення Сергія Верланова, триватиме до понеділка, 27 квітня. Таким чином, для зібрання і подання документів кандидатами залишився всього день.
Після того, як у п'ятницю, 24 квітня очільників Податкової та митної служб звільнили, оголошення про кінцевий строк подання документів з'явився тільки у неділю, 26 квітня. 
Про це народна депутатка VIII скликання Тетяна Острікова у своєму дописі в Facebook:
"Оголошено конкурс на посаду Голови податкової служби України. Дедлайн подачі документів 27.04.20 тобто завтра. Really?! Дежавю з конкурсом на ДБР. Видно й кандидат свій надійний вже є. Бо зібрати документи за вихідні на конкурс міг тільки той/та, хто про нього знав заздалегідь. Або той/та, в кого вони є…" - написала вона.

Український журналіст Роман Шрайк також прокоментував нереальні терміни, які встановили для претендентів на посаду, вказавши на схожість з призначенням Олександра Бабікова на посаду першого заступника голови ДБР. Бабіков зумів зібрати необхідні документи для подачі на конкурс всього за три дні, що викликало підозри про формальності проведеного конкурсу.


Кабінет міністрів несподівано звільнив голову митниці Максима Нефьодова і голову податкової Сергія Верланова у п'ятницю. Обов'язки голови Державної митної служби тимчасово виконуватиме керівник одного з департаментів ДМС Ігор Муратов, а державну податкову службу тимчасово очолить заступник голови відомства Михайло Титарчук. 
Міністр фінансів Сергій Марченко назвав звільнення Нефьодова і Верланова "першим кроком до перезавантаження" Державної митної та Податкової служб, однак сам Максим Нефьодов розказав, що це може бути сигналом для згортання реформ.
За даними джерел ZN.UA на Банковій, в Офісі президента розглядають в якості кандидата на посаду головного митника Василя Цушка. Він уже подав декларацію, в якій вказав, що претендує на посаду заступника міністра фінансів.
Детальніше про реформу ДФС читайте у статті Костянтина Швабія та Ірини Петрової "Податково-митні гойдалки: то злиття, то розставання!" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



