Росія проводить політику тиску на цивільне населення з Криму, починаючи з 2014 року.

Призов громадян України до російської армії, експропріація, знищення майна, а також переміщення цивільного населення з Криму та росіян на Кримський півострів - всі ці дії Регіональний центр з прав людини відносить до воєнних злочинів у Криму. Про це у статті "Борг перед потерпілими" пише фахівець Центру прав людини ZMINA Микола Мирний. 
"Міжнародні злочини стаються систематично не лише в Донбасі, а й в Криму", - зазначає автор.
За його словами, до злочинів проти людяності у центрі відносять переслідування кримських татар, українців, катування, викрадення людей та вбивства.
Детальніше про переслідування воєнних злочинців читайте в статті Миколи Мирного "Борг перед потерпілими" для ZN.UA.


Від початку анексії українського Криму в 2014 році Росія проводить послідовну політику тиску на кримських татар за їхню проукраїнську позицію. Російські силовики регулярно приходять з обшуками до їхніх будинків, кримських татар заарештовують і судять за сфабрикованими обвинуваченнями в нібито "тероризмі" і "екстремізмі".
Генеральна Асамблея ООН у своїх резолюціях неодноразово засуджувала незаконні дії країни-окупанта і закликала її дотримуватися права людини. 18 грудня 2019 року Генеральна Асамблея ООН ухвалила нову резолюцію захисту прав людини в анексованому Росією Криму.
Вона стала четвертою ініційованої Україною і прийнятою Генасамблеєю ООН за останні кілька років. Окрім іншого, в документі засуджуються масові затримання активістів і захисників прав людини на основі звинувачень у підтримці тероризму, зокрема представників громадянської ініціативи "Кримська солідарність". Росію також закликали припинити переслідування та звільнити осіб, затриманих за вираження думок. При цьому РФ не виконала жодної вимоги попередніх резолюцій, ситуація лише погіршилася.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



