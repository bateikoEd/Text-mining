Україно-грузинський політик повинен відвідати засідання партії вже цієї п'ятниці.

Міхеїл Саакашвілі, якого можуть призначити віце-прем'єром із питань реформ, проводить перші зустрічі з представниками партії "Слуга народу", під час яких намагається переконати депутатів голосувати за його кандидатуру. Про це пише видання "Українська правда" з посиланням на своє джерело у монобільшості.
"Зустрічається малими групами, переконує тих, які вагаються. Очаровує як тільки може", - цитують у виданні співрозмовника.
Як відомо, цієї п'ятниці у "Парковому" має відбутися засідання партії "Слуга гароду", на якому повинен бути присутній і Саакашвілі.


12 лютого 2018 року Міхеїла Саакашвілі, якого президент Петро Порошенко в липні 2017 року позбавив українського громадянства, видворили з України. Рішення було прийнято на тлі акцій протесту в Києві, які організовував Саакашвілі.
Політика затримали бійці спецпідрозділу ДПСУ в київському ресторані й уже через годину чартерним рейсом відправили до Варшави. 
Після видворення з України ДПСУ на три роки заборонила Саакашвілі в'їзд до країни.
28 травня Володимир Зеленський скасував рішення п'ятого президента Петра Порошенка про позбавлення Саакашвілі громадянства України. Наступного дня Саакашвілі повернувся до України.
Кандидатуру Міхеїла Саакашвілі на посаду віце-прем'єра з питань реформ президенту запропонував глава Офісу Андрій Єрмак. З Михеїлом вони вчилися разом на факультеті міжнародного права в КНУ ім. Т. Шевченка і знають один одного давно. Останній місяць Саакашвілі був дуже частим гостем на Банковій.
Як повідомили ZN.UA ("Дзеркало тижня. Україна"), свідки подібних розмов на Банковій, при спілкуванні з Зеленським президент Грузії і екс-губернатора Одещини позиціонував себе таким чином: "Я ефективний і талановитий. Дайте мені будь-яку ділянку роботи: податкову, митницю, віце-прем'єра з інвестицій, губернатора Одеси, мера Одеси. Будь-яку ділянку. Я з нею впораюся. Україна для мене – не мета. Моя батьківщина – Грузія. Я дочекаюся наступного виборчого циклу і буду боротися за свою країну. Політичних амбіцій в Україні у мене немає. Але в цей час я можу бути корисний Вам тут, пане президенте".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



