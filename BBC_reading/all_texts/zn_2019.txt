В Японії вважають, що епідемічна ситуація не встигне відновитись до потрібного рівня.

Глава Японської медичної асоціації (JMA) Йошитаке Йококура заявив, що Олімпійські Ігри буде важко провести наступного року. Він зазначав, що є "малоймовірним" що до 2021 року епідеміологічна ситуація стане повністю безпечною для проведення заходу, пише The Guardian.
"Якщо не буде розроблена ефективна вакцина, я думаю, що буде важко провести Олімпіаду в наступному році. Я зараз не кажу, що їх не слід проводити. Спалах не лише в Японії ... це всесвітнє питання ", - заявив Йошитаке Йококура журналістам у вівторок, 28 квітня.
Кентаро Івата, фахівець з інфекційних хвороб, який ще з самого початку відслідковував епідемію COVID-19 в Японії, зазначив: "Якщо чесно з вами, я не думаю, що Олімпіада, ймовірно, відбудеться в наступному році. Для проведення Олімпіади потрібно дві умови: перше – це контроль над епідемією в Японії, і друге – це контроль в  решті частин світу. Я дуже песимістичний щодо проведення Олімпійських ігор наступного літа, якщо ви не будете проводити Олімпійські ігри у зовсім іншій структурі, де немає аудиторії чи обмежена участь".
Однак член МОК Джон Коутс, який здійснює нагляд за підготовкою до Олімпіади в Токіо, заявив, що цього місяця все ще "зарано говорити", чи спалах може надалі вплинути на Ігри. Він заявив, що МОК потрібно більше часу,  але визнав, що ситуація залишається непередбачуваною.


Про можливе повторне перенесення Олімпійських Ігор заявляла професор Едінбурзького університету Деві Шрідхар. На її думку, вчені не встигнуть закінчити розробку вакцини від коронавірусу до зазначених дат проведення заходу.
Рішення про перенесення Літніх Олімпійських ігор в Токіо на наступний рік прийняли у Міжнародному олімпійському комітеті наприкінці березня. Як зазначало британське економічне видання LearnBonds, перенесення заходу такого масштабу завдасть удару по економіці Японії та призведе до величезних фінансових втрат.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



