Російська агресія вже забрала життя понад 13 тисяч осіб.

Міністр закордонних справ України Дмитро Кулеба порівняв тривалість війни на Донбасі з тривалістю Другої світової.
Так, у своєму зверненні до ради безпеки ООН під час онлайн-конференції 8 травня глава МЗС заявив, що російська агресія проти України триває довше Другої світової війни і забрала життя понад 13 тисяч українців.
"Російська агресія проти України, яка призвела до незаконної окупації Криму та частини Донбасу, вже триває довше за Другу світову війну. Вона забрала життя понад 13 тисяч, і призвела до поранень понад 27 тисяч осіб у самому серці Європи", - зазначив Кулеба.
Також він нагадав, що ООН була створена саме як глобальна структура, яка повинна була б уберегти наступні покоління від війни.
"75 років тому, коли світ почав загоювати рани Другої світової війни, батьки-засновники ООН, серед яких були представники моєї країни, створили глобальну структуру, яка повинна була захистити наступні покоління від жахів війни", - підкреслив Кулеба.


Раніше Кулеба повідомив, що очільники МЗС країн Нормандської четвірки домовилися, що ТКГ визначить дату припинення вогню в Донбасі. Хоча варто відзначити, що під час зустрічі лідерів Нормандської четвірки в грудні минулого року, сторони вже домовилися до кінця 2019 року встановити безстроковий режим припинення вогню в Донбасі, але незважаючи на це, обстріли в Донецькій і Луганській областях регулярно продовжуються.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



