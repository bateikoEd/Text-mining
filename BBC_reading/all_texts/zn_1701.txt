Українська сторона ініціювала позачергове засідання групи з питань безпеки.

На відеоконференції Тристоронньої контактної групи українські переговорники в черговий раз вказали не неприйнятність вимоги внесення до Конституції положень про особливий статус ОРДЛО, на чому наполягає Росія.
"Українська сторона вкотре категорично відкинула можливість закріплення особливого статусу ОРДЛО в Конституції України", - повідомили в Офісі президента за підсумками консультацій ТКГ у середу, 22 квітня.
Крім того, українська сторона ініціювала проведення позачергового засідання групи з питань безпеки найближчим часом.


Як повідомлялося, 9 грудня у Парижі відбувся перший з 2016 року саміт у нормандському форматі.
Учасники зустрічі підтримали припинення вогню, обмін у форматі "всіх на всіх" до 31 грудня, допуск Червоного Хреста до всіх утримуваних осіб, розведення військ на трьох ділянках, розширення мандата СММ ОБСЄ та продовження розмінування.
Наступна зустріч лідерів України, Франції, Німеччини і Росії була запланована на квітень 2020 року. За цей час політичні радники лідерів нормандської четвірки мають узгодити кроки з імплементації політичних заходів: прийняття закону про особливий порядок самоврядування ОРДЛО на постійній основі, інкорпорації "формули Штайнмаєра" в українське законодавство і підготовку місцевих виборів. Однак у заплановані терміни нормандський саміт не відбудеться через пандемію COVID-19.
На зустрічі ТКГ 11 березня за участю голови ОП України Андрія Єрмака і заступник голови АП РФ Дмитра Козака був підписаний протокол про створення консультативної ради при ТКГ.
ZN.UA опублікувало фотокопію протоколу з рішенням про створення консульативного ради. До неї планують включити по 10 представників України та ОРДЛО. Створення цього органу фактично зафіксує суб'єктність ОРДЛО. При цьому Росія увійде до Ради не як країна-агресор, а у вигляді так званого "спостерігача-гаранта" нарівні з Францією, Німеччиною та ОБСЄ.
Про катастрофічні для України наслідки, до яких призведе створення консультативної ради та легітимізація бойовиків, читайте в матеріалі "Технологія.ру для влади.Зе" Михайла Гончара, Володимира Горбача, Віталія Мартинюка і Сергія Савченка, а про результати переговорів у Парижі – в матеріалі Тетяни Сіліної "Нормандський айсберг" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



