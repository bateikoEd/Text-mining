Організація економічного співробітництва і розвитку відзначає прогрес в Україні щодо реалізації низки програм.

Україна досягла значних успіхів серед країн Східного партнерства за напрямами "Застосування принципів зеленої економіки в діяльності МСП" (+ 108%) і "Розвиток підприємливості в процесі навчання та підтримка підприємницької діяльності жінок" (+ 77%). Всього за період оцінки до 2020 року Україна досягла позиції провідного реформатора. Про це йдеться у новому звіті Організації економічного співробітництва та розвитку (ОЕСР).
"Держава системно працює в напрямку покращення економічної політики насамперед в інтересах розвитку малого і середнього підприємництва. Зараз ми будемо докладати ще більше зусиль, щоб зберегти такий темп прогресу і допомогти розвитку МСП навіть в умовах кризи", - сказав заступник міністра розвитку економіки, торгівлі та сільського господарства Дмитро Романович.
У звіті на зростаючих позиціях в Україні також напрями "Інтернаціоналізація МСП" (+ 62%) і "Послуги з розвитку бізнесу" (+ 58%).


Нагадаємо, що Уряд ініціював дві програми підтримки бізнесу в умовах кризи. Підприємці та учасники програми "доступні кредити 5-7-9%" отримали можливість рефінансування позик, іншим за програмою "нові гроші" буде надана можливість отримання кредитів під 5%. Головна умова - збереження і створення робочих місць.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



