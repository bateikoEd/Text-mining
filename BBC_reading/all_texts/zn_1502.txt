74 тисячі молодих вчителів могли отримати по 20 тисяч "підйомних".

В оновленому "антикризовому" бюджеті-2020, який учора підписав президент Володимир Зеленський, анонсовані раніше виплати "підйомних" молодим вчителям не передбачені. Про це повідомили в комітеті Верховної Ради України з питань освіти, науки та інновацій.
Для забезпечення фінансування статей видатків життєво важливих в умовах карантину було прийнято рішення відмовитися від виплат молодим вчителям. Молодому поколінню педагогів, які мають стаж менше 10 років, попереднім складом уряду була обіцяна виплата в розмірі 21 тис. гривень.
За попередніми оцінками майже 74 тис. молодих педагогів повинні були отримати одноразову допомогу розміром 21 020 гривень. Така виплата стала б відчутною підмогою для молодих вчителів. Після закінчення карантину влада знову планує переглянути бюджет.


Як повідомлялося раніше, оновлений бюджет формувався з урахуванням кредитів від МВФ. До кінця травня уряд очікує 2 млрд доларів кредиту. Зазначимо, що від співпраці з МВФ залежить не просто макрофінансова стабільність, але і виконання держбюджету в 2020 році.
Детальніше про те, як змінився державний кошторис в умовах епідемії та економічного стресу читайте в статті Юлії Самаєвої "Нещадна бюджетна різанина" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



