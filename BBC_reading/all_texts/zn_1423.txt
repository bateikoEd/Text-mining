Обов'язки командувача НГУ виконує перший заступник Балана.

У командувача Національної гвардії України Миколи Балана підтвердили коронавірус, повідомив заступник міністра внутрішніх справ України Антон Геращенко.
"Захворювання проходить майже безсимптомно. Стан здоров'я задовільний", - повідомив Геращенко у Faceboоk.
За словами Геращенка, Балан зараз знаходиться на самоізоляції, а всі особи, які з ним контактували останнім часом, пройдуть тестування.
Національна гвардія продовжує виконувати покладені на неї завдання у повному обсязі.
"Обов'язки командувача НГУ виконує перший заступник - генерал-лейтенант Володимир Кондратюк", - повідомив Геращенко.

Як повідомлялося раніше, у ЗСУ підтвердили смерть другого військовослужбовця від ускладнень, викликаних хворобою COVID-19. У Львівській області вісім людей померли від коронавірусу, у 166 осіб підтверджений COVID-19. Серед інфікованих є кілька нацгвардійців з львівської військової частини. Інформація про кількість інфікованих в лавах армії не афішується.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



