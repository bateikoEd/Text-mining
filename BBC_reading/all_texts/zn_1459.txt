На знімок потрапила ділянка емісійної туманності "Каліфорнія".

NASA опублікувало останній мозаїчний знімок, що був зроблений телескопом "Спітцер" за п'ять днів до завершення його 16-річної місії. На знімок потрапив регіон, відомий під назвою туманність "Каліфорнія", повідомляє агентство.
Туманність розташовується на відстані тисячі світлових років від Землі і обрисами нагадує відомий американський штат. Вона довга і вузька, вигинається внизу. Червонуватий відтінок туманності, видимий в оптичному діапазоні, обумовлений газом, іонізованим потоками випромінювання зіркою Ксі Персея або Менкіб.
Зображення, яке "Спітцер" зробив в інфрачервоному світлі, показує розподіл ниток пилу в туманності.
Підписуйтесь на наш Telegram-канал з новинами технологій та культури.




Телескоп був запущений у 2003 році. За час своєї роботи він зробив чимало відкриттів. Зокрема, він вивчав комети і астероїди в Сонячній системі і помітив раніше невідоме кільце Сатурна. Він також займався вивченням процесів утворення планет і зірок, еволюції галактик і складу міжзоряного пилу.
Одним з найбільш відомих відкриттів "Спітцера" стало виявлення чотирьох з семи землеподібних планет системи TRAPPIST-1 – найбільшої кількості кам'янистих планет навколо однієї зірки, і визначення їхніх мас.
У 2009 році "Спітцер" повністю вичерпав запаси рідкого гелію, який його охолоджував. Але роботу телескопа продовжили. У 2016 році NASA вирішило завершити місію телескопа в 2018 році, у зв'язку з запуском телескопа "Джеймс Вебб", але закінчення місії відклали, оскільки запуск нового апарату перенесли.
NASA завершило місію телескопа 30 січня цього року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



