Разумков і Єрмак повідомили, які закони планують прийняти на позачерговому засіданні парламенту.

Спікер Верховної Ради Дмитро Разумков заявив про те, що наступне позачергове засідання парламенту орієнтовно відбудеться 13 квітня. За словами глави парламенту, першочерговим для прийняття є проєкт закону про зміни в держбюджет.
"Позачергове засідання трохи переміщено в часі. Воно відбудеться орієнтовно в понеділок", - заявив Разумков в ефірі одного з українських телеканалів.
За словами глави парламенту, тільки ввечері 8 квітня з'явився остаточний варіант змін до держбюджету України, який підготувало Міністерство фінансів разом з комітетами Ради.
Разумков додав, що ще будуть проводити додаткові зустрічі з представниками депутатських фракцій та головами комітетів для того, щоб депутати прийняли максимально якісний документ. За словами спікера Ради, під час засідання можуть розглянути і інші законопроекти, але першочерговим є проект закону про зміни в бюджеті.
У свою чергу глава Офісу президента Андрій Єрмак під час зустрічі з повіреної у справах США в Україні Христиною Квін повідомив про те, що найближчим часом відбудеться засідання Ради, під час якого депутати повинні прийняти закони, необхідні для початку реалізації нової програми співпраці з МВФ.



Нагадаємо, що однією з умов початку нової програми Міжнародного валютного фонду є прийняття "антиколомойского" закону, згідно з яким націоналізований банк не можна повернути колишнім власникам, вони можуть претендувати лише на грошову компенсацію.
У першому читанні документ ухвалили 30 березня. До другого читання депутати зареєстрували 16 тисяч правок, встановивши тим самим своєрідний рекорд.
У свою чергу народний депутат Олексій Гончаренко 7 квітня оприлюднив новий варіант поправок у державний бюджет на 2020 рік. Згідно зі змінами, уряд розраховує при виконанні держбюджету на значну фінансову підтримку від МВФ та інших донорів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



