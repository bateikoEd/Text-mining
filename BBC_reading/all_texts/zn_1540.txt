Вадим Новинський і Андрій Кисельов виключені з російського санкційного списку.

Російський уряд зняв санкції з народного депутата України Вадима Новинського і бізнесмена Андрія Кисельова. Згідно з постановою уряду РФ від 20 квітня, Новинський і Кисельов виключені зі списку осіб, на яких поширюються "спеціальні економічні заходи".
У сферу бізнес-інтересів їх обох входить металургія. Вадим Новинський спільно з Рінатом Ахметовим володіє холдингом "Метінвест".
Андрій Кисельов є засновником ТОВ "УкрМет" і до 2010 року був його комерційним директором. У Верховній Раді восьмого скликання Новинський і Кисельов були членами фракції "Опозиційного блоку".


Росія ввела санкції проти Новинського і Кисельова у грудні 2018 року. Крім них в санкційному списку опинилися сотні громадян України, та десятки компаній.
"Спеціальними економічними заходами" передбачено блокування банківських рахунків, цінних паперів і майна на території РФ і заборону на виведення капіталу за межі Росії особам, включеним до санкційного списку.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



