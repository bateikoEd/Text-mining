Ситуація має покращитися вже наступного місяця. Однак це не привід відмовлятися від профілактики захворювання.

Епідемія коронавірусу в Україні пішла на спад і може закінчитися на початку червня, вважають вчені Сінгапурського університету технологій і дизайну.
Фахівці досліджують динаміку зараження COVID-19 в різних країнах, і на базі наявних офіційних даних будують криві життєвого циклу пандемії по SIR-моделі (враховує кількість хворих і видужалих у певні проміжки часу).
Результати щодня оновлюються та оприлюднюються на сайті лабораторії Data-Driven Development Lab.
Вчені вважають, що пік захворюваності в Україні припав на період з 9 по 24 квітня, і в наступному місяці цей показник знижуватиметься. Станом на 6 червня нові випадки зараження коронавірусом взагалі не фіксуватимуться.
Водночас вчені наголошують: їх прогноз призначений переважно для дослідницьких цілей, оскільки ситуація з коронавірусом в різних країнах неоднорідна і швидко змінюється.




Станом на вівторок, 28 квітня, в Україні лабораторно підтверджено 9 410 випадків COVID-19. Спалахи захворюваності в країні фіксували на Вербну неділю та Великдень, коли тисячі вірян проігнорували заклики залишатися вдома та вирушили на богослужіння до церков.
З 12 березня на всій території країни діє карантин. Минулого тижня Кабінет міністрів продовжив карантинні заходи до 11 травня. При цьому уряд неодноразово посилював обмежувальні заходи у зв'язку з поширенням коронавірусу.
24 квітня Кабінет міністрів оприлюднив план поступового виходу з карантину, який складається з п'яти етапів. Якщо різкого сплеску захворюваності не буде, впроваджувати послаблення почнуть вже 12 травня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



