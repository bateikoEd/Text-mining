Адже в Україні світова практика такого адміністративного стягнення провалилася.

Верховна Рада ухвалила закон №2809 "Про внесення змін до Кодексу України про адміністративні правопорушення щодо штрафних балів". За документ проголосували 302 народні депутати.
Законом передбачено вилучення з Кодексу України про адміністративні правопорушення норму про дію адмінстягнення у вигляді штрафних балів. Таке адміністративне стягнення застосовувалося щодо українців, дорожнє порушення яких зафіксувалося в автоматичному режимі. Застосування штрафних балів передувало застосуванню адміністративного стягнення у виді штрафу.
У розвинених країнах штрафні бали є своєрідним стимулом для усвідомлення водіями серйозності наслідків у разі систематичного недотримання правил дорожнього руху. Адже коли водій набирає певну кількість балів, його чекає суворе покарання, зокрема й позбавлення права керувати транспортним засобом. Однак, в Україні практика провалилася - бо, не несучи відповідальність за вчинені правопорушення, водії відчувають безкарність і здійснюють нові порушення.


Верховна Рада запровадила в Україні дію штрафних балів у 2015 році, коли ухвалила законопроєкт № 2562 "Про внесення змін до деяких законодавчих актів України щодо вдосконалення регулювання відносин у сфері забезпечення безпеки дорожнього руху".
Зокрема, кожному водієві щороку передбачалося нарахування по 150 балів. При цьому при фіксації порушення ПДР в автоматичному режимі мали відраховуватися бали, передбачені Особливою частиною КУпАП. Лише після вичерпання балів, на правопорушника має накладатися реальний штраф.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



