"Зараз можна говорити про компроміс всіх 23 країн-учасниць".

Президент Росії Володимир Путін позитивно оцінив домовленості, яких було досягнуто в результаті конференції ОПЕК+, та зазначив, що приєднання Мексики до кінцевого документу повинно позитивно вплинути на енергетичний ринок в цілому. Про це повідомив його речник Дмитро Пєсков, пише ТАСС.
"Президент Путін дуже позитивно оцінює узгоджений документ, який став компромісом 22 країн, що брали участь в в переговорах", - зазначив представник Кремля.
За його словами, Москва також позитивно оцінює позицію Мексики у цих домовленостях.
"Зараз можна говорити про компроміс всіх 23 країн-учасниць, переконані, що це матиме позитивний вплив, стабілізуючий вплив на світові ринки енергоносіїв", - заявив прес-секретар російського лідера.
Пєсков зазначив, що рішення РФ про скорочення видобутків нафти позитивно вплине на енергетичний ринок.
"Ні, абсолютно немає", - сказав Пєсков, відповідаючи на питання, чи є рішення знизити видобуток на 23% програшем російської сторони.


Нагадаємо, що президент Мексики Андрес Мануель Лопес Обрадора заявив, що Мексика погодила з "ОПЕК+" і США скорочення видобутку нафти.
У ході телефонної розмови Обрадора зі своїм американським колегою Дональдом Трампом домовилися, що Мексика знизить видобуток нафти на 100 тис. барелів на добу у рамках угоди "ОПЕК+".
Президент Мексики зазначив, що угода щодо зниження нафтовидобутку послідувала після дзвінка президента США Дональда Трампа. За його словами, США візьмуть на себе додаткові 250 тис. б/д скорочень видобутку.
Раніше повідомлялося, що найбільші банки США готуються рятувати нафтову галузь від банкрутства. З цією метою банки викуплять родовища до відновлення прийнятного попиту на світовому ринку.
Тривале зниження попиту на нафту, змушує найбільші нафтовидобувні країни шукати можливості спільно знизити видобуток нафти.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



