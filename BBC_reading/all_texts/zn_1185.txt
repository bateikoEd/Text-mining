Настоятель лаври Павло Лебідь госпіталізований в Олександрівську лікарню, де лікують пацієнтів з COVID-19.

Чернець Києво-Печерської лаври, де зафіксована спалах COVID-19, помер у неділю, 12 квітня. Повідомлення про смерть 73-річного архімандрита Нектарія (в миру – Олександра Олексійовича Коваленка) опубліковано на офіційному сайті лаври.
За даними джерел "Української правди", Нектарій був підключений до апарату штучної вентиляції легенів. Однак результати двох тестів на коронавірус були негативними.
Видання також повідомляє, що настоятель лаври митрополит Павло (Лебідь) госпіталізований до Олександрівськоъ лікарні, де лікують пацієнтів з COVID-19. Проте про діагноз Павла достовірної інформації немає.


Як повідомлялося, 4 квітня ченці Києво-Печерської лаври здали аналізи на коронавірус SARS-CoV-2. За словами мера Києва Віталія Кличка, COVID-19 діагностували в 30 з них.
Через спалах захворювання лавра закрилася на карантин, а церковні служби проводяться в онлайн-режимі.
Зазначимо, що незадовго до госпіталізації Павло публічно закликав віруючих ігнорувати карантин, відвідувати церковні служби і брати участь в релігійних обрядах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



