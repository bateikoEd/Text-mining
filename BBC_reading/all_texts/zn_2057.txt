ДБР готується скерувати обвинувальний акт до суду.

Досудове розслідування у відношенні екс-депутата ВР Сергія Пашинського завершено. Про це повідомляється на сайті ДБР.
"Стороні захисту повідомлено про завершення досудового розслідування та надано доступ до його матеріалів. Після виконання вимог, передбачених статтею 290 КПК України, обвинувальний акт буде направлено до суду", — повідомляє прес-служба Бюро.
У разі, якщо вина Пашинського буде доведена в суді, йому загрожує тюремний строк від 5 до 8 років.
4 жовтня 2019 року Державне бюро розслідувань повідомило Пашинському про підозру у заподіянні поранення чоловікові у Київській області.
Досудовим розслідуванням встановлено, що 31 грудня 2016 під час конфлікту між громадянином і народним депутатом, останній застосував власну вогнепальну зброю (пістолет марки "Glock 19") шляхом пострілу в ногу потерпілого. У результаті протиправних дій народного обранця громадянин отримав вогнепальний осколковий перелом стегневої кістки лівої ноги, що в результаті призвело до настання інвалідності і, згідно з висновком судово-медичної експертизи, є тяжким тілесним ушкодженням.


У серпні 2017 прокурори прийшли до висновку про те, що Пашинський нібито діяв в межах необхідної оборони, що виключає кримінальну відповідальність. У грудні того ж року суд зобов'язав ГПУ відновити провадження.
У вересні 2019 року заступник генпрокурора Сергій Кізь скасував постанову про закриття справи стосовно екс-депутата. А 7 жовтня Печерський суд заарештував Пашинського на 60 діб без права внесення застави. Пізніше запобіжний захід змінили.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



