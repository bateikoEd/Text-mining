Фінляндія відчуває гостру нестачу робочої сили для сезонних робіт.

Фінські фермери розраховують залучити в цьому році 15 тисяч працівників з України. Про це повідомила посол Фінляндії в Україні Пяйві Лайні на зустрічі з віце-прем'єр-міністром Вадимом Пристайком, передає прес-служба уряду.
"Фінляндія відчуває гостру нестачу робочої сили для сезонних робіт. Українські працівники зарекомендували себе дуже добре. Вони відповідальні, порядні, працьовиті і ми будемо раді можливості цьому році знову залучити їх до роботи в сільському і лісовому господарстві та інших сферах", — підкреслила посол Фінляндії.
У свою чергу Вадим Пристайко зазначив, що уряд готовий дозволити виїзд працівників з України в цю країну.
"Разом з фінськими колегами уряд України допоможе українським працівникам організовано дістатися на сезонні роботи. Це включає організацію необхідної кількості авіарейсів. Звичайно, безпеку при цьому є найвищим пріоритетом. Тому незмінним залишається умова для роботодавців щодо легального працевлаштування українських робітників, забезпечення якісної медичної страховки, проведення спостереження", — підкреслив Пристайко.


Віце-прем'єр-міністр також додав, що в урядовому офісі зараз опрацьовуються відповідні запити з Австрії, Фінляндії, Данії і Норвегії, інших країн.
Детальніше про те, як уряд відкрив для себе трудову міграцію і що з цього вийшло читайте у статті Павла Кравчука та Ірини Сушко "В режимі очікування" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



