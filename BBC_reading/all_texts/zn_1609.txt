Продовжити роботу парламентарії планують завтра.

Комітет Верховної Ради з питань фінансів, податкової та митної політики розглянув 15% з 16 тисячі правок до проєкту "антиколомойского" закону, повідомив заступник голови комітету Ярослав Железняк. За його словами, роботу над поправками в комітеті продовжать вранці, 22 квітня.
"Комітет пішов на перерву до 10 ранку (22 квітня – ред.). З цікавого - зміни в Цивільний кодекс не набрали необхідної кількості голосів. Завтра комітет або повернеться до цього питання, чи буде його розглядати по кожній поправці", - повідомив Железняк журналістам за підсумками засідання комітету в середу.
Як повідомлялося раніше, передати проєкт закону до парламенту комітет планував у середу, 22 квітня. У цей же день мало відбутися наступне позачергове засідання парламенту.


За даними джерел ZN.UA у парламенті, для прийняття "антиколомойского" закону депутатам потрібно мінімум три позачергові засідання парламенту. Від прийняття документа залежить доля нової програми України і Міжнародного валютного фонду.
У першому читанні депутати ухвалили документ під час позачергового засідання Ради 30 березня. При цьому "Слугзі народу" не вистачило власних голосів.
Після прийняття закону в цілому, повернення націоналізованих банків колишнім власниками буде заборонено. У тому числі "Приватбанк" не можна буде повернути олігарху Ігорю Коломойському. Також закон визначає порядок розгляду результатів аудиту, на підставі якого суд повинен виносити рішення: раніше ця процедура залишалася неврегульованою і фактично залежала від особистого переконання суддів.
До другого читання законопроєкту депутати подали рекордні для українського парламенту 16 тисяч правок. Для того, щоб скоротити час розгляду поправок депутати змінили регламент Ради. Однак, з одного боку поправки в регламент парламенту, спростять розгляд "антиколомойского" закону, з іншого - створюють ризики для функціонування опозиції в парламенті і в цілому для демократії.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



