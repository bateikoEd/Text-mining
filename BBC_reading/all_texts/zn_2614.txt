"Потрібно фінансувати готовність до реагування".

Головний санітарний лікар країни Віктор Ляшко розповів, що пандемія COVID-19 показала, що не можна фінансувати лікарню за принципом "гроші йдуть від пацієнта", як це вже закріплено у системі охорони здоров'я. Про це він заявив під час ефіру "Право на владу" на "1+1".
"Коронавірус показав: не можна фінансувати інфекційні лікарні "за пацієнтом", за хворобою. Тому, що там потрібно фінансувати готовність до реагування. Ми не можемо профінансувати, адже ми не знаємо ту кількість випадків інфекційної хвороби, яке може виникнути. Коронавірус показав: ніхто не готувався до такої кількості інфекційної хвороби", – сказав Ляшко.
Головний санлікар заявив, що розвинені країни також не були готові до викликів, спровокованих пандемією нового коронавірусу, наприклад до того, що в інфекційних лікарнях може не вистачити місця. 
 

Нагадаємо, Міністр охорони здоров'я Максим Степанов заявив, що в Україні проведуть низку змін у фінансуванні медичної галузі. Зокрема, міністерство планує провести масштабну експертизу медичної галузі та запровадити стандарти надання медичної допомоги.
Для підвищення заробітних плат 435 тисячам медиків пропонують додатково виділити 1 млрд грн. При цьому, заробітну плату мають збільшити, не менше ніж до 50%.
Вже з 11 травня почнеться детальна експертиза всієї медичної інфраструктури, МОЗ розпочинає розробку та затвердження державних стандартів надання медичної допомоги. На основі отриманих даних МОЗ розробить справедливі тарифи, за якими буде здійснюватися фінансування галузі у 2021 році, які будуть ґрунтуватися на ринкових заробітних платах.
Крім цього, президент України Володимир Зеленський публічно закликав керівництво Міністерства охорони здоров'я та профільного парламентського комітету запропонувати план "покращення" другого етапу медичної реформи, щоб уникнути "негативних наслідків". За словами президента, створена за його ініціативою робоча група, в яку увійшли титуловані лікарі, академіки і професори, проаналізувала стан речей в медицині.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



