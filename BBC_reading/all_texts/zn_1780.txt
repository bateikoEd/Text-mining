Підозру вручено за статтею 111 ККУ.

Власнику і юристу однієї з найбільших українських холдингових компаній-провайдерів повідомлено про підозру у державній зраді ( ст. 111 ККУ). Про це інформує у четвер, 23 квітня, прес-служба Офісу генпрокурора.
За даними слідства, власник української компанії, яка надає спектр ІТ-послуг для великих корпоративних клієнтів, державних структур, провайдерів та операторів телекомунікацій, малого та середнього бізнесу та фізичних осіб, за попередньою змовою з юристом зазначеної компанії і при пособництві громадянина РФ, підключили телекомунікаційні мережі зазначеної юридичної особи до Системи оперативно-розшукових заходів, яка здійснює моніторинг і зберігання конфіденційних даних користувачів в мережі Інтернет на території півострова Крим в інтересах ФСБ країни-окупанта. Також вони надали доступ до мережі апаратно-програмного комплексу "Ревізор", який призначений для блокування доступу до інформаційних ресурсів, контенту і сайтів в мережі Інтернет, перелік яких визначено "Роскомнаглядом", в тому числі офіційних державних інформаційних ресурсів України.
Розміщення зазначеного устаткування для проведення оперативно-розшукових заходів і збереження на ньому інформації дозволяє РФ і окремим підрозділам ФСБ РФ і їх представникам отримати доступ до змісту спілкування абонентів, що знаходяться на тимчасово окупованій території АР Крим і м. Севастополя, відомостей про їх місцезнаходження, обсягу отриманих послуг. Дана інформація використовується спецслужбами для виявлення і переслідування осіб, які не згодні із зміною меж території України та окупацією Криму, а також для протидії законній діяльності правоохоронних та інших державних органів на території України.
Також зазначені дії сприяли блокуванню на території півострова Крим можливості отримання громадянами України об'єктивної інформації про ситуацію в Україні та відомостей, які необхідні для захисту їх прав і свобод в умовах окупації.
Зараз вирішується питання про застосування заходів забезпечення кримінального провадження стосовно зазначених підозрюваних.


Раніше повідомлялося про те, що Шевченківський райсуд Києва засудив до 13 років ув'язнення полковника Збройних сил України Івана Без'язикова, якого звинувачують у держзраді і участі в терористичній організації.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



