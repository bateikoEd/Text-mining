Карту представила громадська платформа RAZOMua.

Громадська платформа RAZOMua представила онлайн-карту медичних потреб та рівня забезпеченості опорних лікарень під час пандемії коронавірусу. Інтерактивна карта показує в яких областях та лікарнях не вистачає медичних препаратів, техніки та спецзахисту, для більш зручного збору необхідного.
Платформа організована спільно з Радою Волонтерів Міністерства Оборони України, волонтерами з усіх регіонів України за підтримки Офісу Президента України та Міністерства Охорони Здоров'я України.
Автори проєкту зазначають, що його ціллю є наявно продемонструвати рівень забезпечення опорних лікарень та допомогти грамотно розосередити допомогу для максимальної продуктивності.
"Карта створена для прозорого інформування волонтерів, донорів, міжнародних організацій та лікарів про наявні потреби опорних лікарень України для захисту від Covid 19, а також динаміку їх появи чи закриття цих потреб державою, волонтерами чи гуманітарною", - йдеться на сайті RAZOMua.


Станом на середу, 8 квітня, в Україні лабораторно підтверджено 1668 випадів зараження на коронавірус, повідомляє Міністерство охорони здоров'я України. Карту поширення інфекції по областях України можна переглянути тут.
Всього число хворих на коронавірус у світі досягає 1,5 млн, за добу померли майже 10 тисяч осіб. Україна знаходиться на 54 позиції антирейтингу, між Алжиром та Єгиптом.
Прем'єр-міністр України Денис Шмигаль заявив про те, що швидше за все, карантин продовжать до травня. При цьому, за словами прем'єра, послабити карантинні заходи, можна буде не раніше, ніж на початку наступного місяця.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



