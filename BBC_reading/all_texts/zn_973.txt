Судновласник заявив, що усуне наслідки аварії.

Судновласник танкера "Делфі" пообіцяв прибрати затонуле в листопаді судно з берега пляжу в Одесі за свій рахунок. Зараз компанія готує на погодження план проведення робіт з його підйому і демонтажу. Про це повідомили в прес-службі Офісу Генпрокурора.
Як йдеться в повідомленні, таку відповідь власники танкера "Делфі" надіслали генеральному прокурору Ірині Венедиктовій.
"Компанія запевнила, що твердо має намір усунути наслідки аварії за свій рахунок. Я сподіваюся, що виконання цієї обіцянки судновласником буде таким же оперативним, як і його реакція на звернення уваги Офісу генпрокурора на справу затонулого танкера", — сказала генпрокурор.
Вона також повідомила, що всі процедури повинні проходити не тільки оперативно, але і в рамках чинного законодавства з дотриманням екологічних норм.


Як повідомлялося, в кінці 2019 року на рейді Одеського порту зазнав лиха невеликий танкер "Делфі" під прапором Молдови. Сильний шторм (швидкість вітру 20-25 м/с, висота хвилі 2,3 метра) завадив рятувальнфй операції.
У Чорному морі біля Одеси рівень забруднення води нафтопродуктами через аварію танкера "Делфі", перевищив допустиму норму в 157 разів.
Рятувальники Державної служби з надзвичайних ситуацій евакуювали трьох членів екіпажу з борту танкера "Делфі", що сів на мілину в акваторії Одеського морського порту.
За фактом події правоохоронці відкрили кримінальне провадження за ч. 1 ст. 276 (порушення правил безпеки руху або експлуатації залізничного, водного або повітряного транспорту) Кримінального кодексу України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



