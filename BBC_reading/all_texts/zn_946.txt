Андрій Яцура обіймав зазначену посаду з осені минулого року.

Уряд звільнив Андрія Яцуру від виконання обов'язків голови Державного агентства рибного господарства. Також Кабмін звільнив його першого заступника Олега Бездоганова.
Відповідне рішення Кабінет міністрів прийняв під час засідання, 8 квітня.
Андрій Яцура обіймав вказану посаду з листопада 2019 року. До призначення він був начальником управління по роботі з персоналом Держрибагентства. Олег Бездоганов був заступником з 25 березня 2020 року.


Нагадаємо, з вересня минулого року Кабінет міністрів почав координувати діяльність Державного агентства рибного господарства та Державного агентства лісових ресурсів через міністра енергетики та захисту навколишнього середовища. Відповідну постанову опубліковано в урядовій газеті "Урядовий кур'єр" від 28 вересня.
До цього діяльність Держрибагентства і Держлісагентства координували через міністра економіки, торгівлі і сільського господарства. До реорганізації Міністерства аграрної політики та продовольства відомства координувалися головою Мінагрополітики.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



