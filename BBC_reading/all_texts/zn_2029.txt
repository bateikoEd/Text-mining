27 квітня українські військовослужбовці знищили двох окупантів та ще трьох поранили.

Бойовики Російської Федерації продовжують порушувати взяті на себе зобов'язання щодо припинення режиму тиші. За минулу добу, 27 квітня, окупанти дев'ять разів обстріляли позиції Об'єднаних сил, застосувавши заборонені міномети калібру 120 мм та 82 мм, гранатомети різних систем, великокаліберні кулемети та стрілецьку зброю. Про це повідомили у штабі у вівторок, 28 квітня.
У районі відповідальності оперативно-тактичного угруповання "Схід" противник зі стрілецької зброї вів вогонь по наших позиціях неподалік Мар'їнки, Опитного, біля Новоселівки Другої. У районі відповідальності оперативно-тактичного угруповання "Північ" збройні формування РФ обстріляли українських військовослужбовців біля Катеринівки, поблизу Кримського, Південного, Попасної та  поруч з Травневим.
Зазначається, що внаслідок ворожих обстрілів двоє українських захисників отримали поранення.
"Будь-які злочинні спроби російських найманців вплинути на ситуацію в районі операції й надалі будуть, за допомогою наявних вогневих засобів, оперативно та жорстко припинятися підрозділами зі складу Об'єднаних сил", - йдеться в повідомленні. 
За попередніми даними розвідки, 27 квітня українські військовослужбовці знищили двох окупантів та ще трьох поранили.
Від початку доби, 28 квітня, бойовики в Донбасі двічі обстріляли позиції ОС в районі оперативно-тактичного угруповання "Північ".
"За поточну добу втрат серед українських захисників немає", - резюмували у штабі.



Нагадаємо, представники України в Тристоронній контактній групі озвучили позицію Києва щодо продовження розведення сил і засобів у зоні проведення операції Об'єднаних сил. Україна наполягає, щоб нові ділянки розведення "відповідали запитам гуманітарного характеру і створювали острівці безпеки для місцевих мешканців – громадян України".
Детальніше про ситуацію в зоні ООС і сценарії її розвитку читайте в матеріалах Юрія Бутусова "Війна Зеленського: чи можна зупинити Путіна розведенням?" і "Шлях війни".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



