Джонсон озвучить свій план вже цього тижня.

Велика Британія готується втілити план з поступового виведення країни з карантину, не дивлячись на те, що щоденний приріст заражених у країні не зменшується. Очікується, що прем'єр-міністр Борис Джонсон озвучить на Даунінг-Стріт плани щодо того, як полегшуватимуть карантин вже цього тижня, пише видання Telegraph.
В понеділок вранці Джонсон буде присутнім на  першому засіданні "військового кабінету" COVID-19, з того часу, як його госпіталізували через зараження коронавірусом. Нині, прем'єр-міністр готовий знову працювати над планом боротьби з епідемією в країні.
Як зазначає видання, його соратники натякнули, що він може прийняти рішення "змінити" деякі пункти обмежені на карантині до його закінчення 7 травня. Джонсон оптимістично налаштований щодо зміни карантинного плану, при умові схвалення науковцями.
Один з колег Джонсона заявив: "7 травня уряд юридично зобов'язаний переглянути заходи щодо закриття, але якщо Борис хоче змінити обмеження раніше, або хоча б оголосити щось до цього, то він може піти швидше". Та остаточного рішення поки не озвучували.


Нагадаємо, 16 квітня стало відомо про те, що Велика Британія продовжує свій карантин ще на три тижні. Тоді лейбористи заявили, що підтримають продовження карантину, але закликали опублікувати стратегію виходу з нього.
Під час прийняття цього рішення міністр закордонних справ Великобританії Домінік Рааб тимчасово замінив Бориса Джонсона, оскільки його госпіталізували із важкою формою коронавірусної хвороби. 
Після виписки з лікарні Борис Джонсон подякував медичному персоналу клініки, в якій перебував, за "врятоване життя" та вже 24 квітня повернувся до роботи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



