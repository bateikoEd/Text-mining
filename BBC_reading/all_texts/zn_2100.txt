За словами спікера Ради, будь-який Кабмін – тимчасовий

В Україні немає можливості призначати того чи іншого міністра "на певний час", і формулювання "тимчасовий міністр" у законодавстві немає. Про це в інтерв'ю РБК-Україна заявив спікер Верховної Ради Дмитро Разумков, коментуючи те, що Арсена Авакова призначали як "тимчасового міністра внутрішніх справ".
"Міністра не призначають на час, немає такого формулювання... Будь-який Кабмін – це тимчасово. І Кабмін Гончарука це довів, як і їхні попередники. Просто хтось залишився в цьому Кабміні. Наприклад, Малюська, Криклій, Аваков. А хтось покинув свій пост. Це нормальний процес", – пояснив Разумков.


Зазначимо, що Аваков – єдиний міністр, якому вдалося попрацювати у всіх складах Кабміну після Революції Гідності: він очолював МВС у двох урядах Арсенія Яценюка, уряді Володимира Гройсмана і залишився на цій же посаді в Кабміні Олексія Гончарука. За даними ZN.UA, під час формування нового уряду Дениса Шмигаля Авакову в суперечці з Зеленським вдалося відстояти не тільки право самостійно добирати собі заступників, але і підпорядкування Національної гвардії МВС.
Очільника МВС Зеленський назвав "одним з найефективніших членів уряду".
Пост глави МВС Аваков зберіг в Кабміні Дениса Шмигаля так, як альтернативні кандидати навіть не розглядалися.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



