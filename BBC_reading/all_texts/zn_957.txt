Будуть також урізані капітальні витрати, які не є першочерговими.

Скорочення видаткової частини Держбюджету на 2020 рік відбудеться в основному за рахунок зменшення фінансування фестивалів, форумів, культурних заходів, зарплат держчиновників і капітальних витрат, які не є першочерговими. Про це заявив міністр фінансів Сергій Марченко, повідомляє Укрінформ.
"Ми скоротили витрати на фестивалі, форуми, культурні заходи, частину спортивних заходів, статистичні спостереження, відрядження. Також були скорочені частково заробітні плати в державному секторі, а також капітальні витрати, які не є першочерговими", - сказав Марченко.
Він підкреслив, що зараз Україні необхідна підтримка МВФ, адже це не тільки ресурс для бюджету, але й позитивний сигнал для інших кредиторів.


Сьогодні, 8 квітня, з'явився новий варіант поправок до Держбюджету на 2020 рік. Згідно з документом, очевидно, що уряд розраховує при виконанні Держбюджету на значну фінансову підтримку від МВФ та інших донорів.
Нагадаємо, що законопроект № 3276 про внесення поправок у державний бюджет на 2020 рік Верховна Рада відхилила 30 березня. Депутати відправили його на доопрацювання в комітет.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



