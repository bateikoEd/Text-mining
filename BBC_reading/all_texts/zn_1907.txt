Цьогорічні пам'ятні заходи зазнають змін через карантин.

Понад 30 років тому на Чорнобильській атомній електростанції сталася одна з найбільших техногенних катастроф ХХ століття. 26 квітня 1986 року о 1 годині 23 хвилин на четвертому енергоблоці ЧАЕС пролунав вибух, який спричинив руйнування частини реакторного блоку і машинного залу.
Внаслідок вибуху виникла пожежа, що перекинулася на дах третього енергоблоку. Після вибуху та пожежі утворилася радіоактивна хмара, яка накрила не лише території сучасної України, Білорусі та Росії, але й території багатьох європейських країн – Швеції, Австрії, Норвегії, Німеччини, Фінляндії, Греції, Румунії, Словенії, Литви, Латвії.
За Міжнародною шкалою ядерних подій (INES) цю аварію класифікували за найвищим – сьомим рівнем небезпеки.
Від самого початку Москва та керівництво УРСР приховували факт аварії та наслідки екологічної катастрофи.
"34-ті роковини Чорнобильської катастрофи… 34 роки тому світ дізнався слово "Чорнобиль"", - повідомляє пресслужба державного спеціалізованого підприємства "Чорнобильська АЕС".
Щороку у цей день українці запалають свічки у пам'ять про загиблих та приносять квіти до меморіалів ліквідаторів наслідків аварії на Чорнобильські АЕС. Втім, цього річ через запроваджений в Україні карантин пам'ятні заходи зазнають змін – українців просять залишатися вдома та вшановувати героїв, запаливши свічки пам'яті на підвіконнях.

Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



