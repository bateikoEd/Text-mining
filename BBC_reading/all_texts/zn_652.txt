Незважаючи на постанову МОЗ про відкриття ринків, місцева влада Києва прийняла рішення їх поки не відкривати.

Міський голова Києва Віталій Кличко під час онлайн пресконференції в середу, 1 квітня, заявив, що робота продовольчих ринків у столиці відновиться лише за умови поліпшення епідеміологічної ситуації.
"Тим, хто обговорює тему можливості відкриття ринків... зазначу: Київ ринки відкривати не буде! Це станеться лише за умови покращення ситуації в столиці", - сказав Кличко.


Раніше Міністерство охорони здоров'я України дозволило торгівлю на ринках при дотриманні протиепідемічних норм. У постанові МОЗ №5 від 30 березня говориться, що для протидії поширенню коронахвороби органів виконавчої влади та місцевого самоврядування повинні забезпечити на ринках дотримання заходів протиепідеміологічної захисту: перебування на ринку не більше одного відвідувача на 20 кв. м торгової площі, дотримання відстані між покупцями в черзі не менше 5 м, забезпечити персонал і покупців засобами індивідуального захисту, а на ринках вихідного дня забезпечити контроль за відстанню між місцями торгівлі не менше 3 м.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



