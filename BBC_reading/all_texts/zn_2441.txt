Генпрокурорка підписала відповідне призначення.

Генпрокурорка Ірина Венедіктова призначила в.о. прокурора Києва Романа Говду, який у свій час був заступником генпрокурора ВІктора Шокіна, повідомив член Нацради з питань антикорупційної політики Віталій Шабунін. 
"Окрім вірної служби Порошенку, Говда був найвищою посадовою особою у ГПУ, яка забезпечувала контроль за дотриманням МВС прав людини... під час Революції Гідності", - написав Шабунін у Facebook. 
 Зокрема, у 2015 році Говду призначили прокурором Одеської області. У тому ж році він був заступником генерального прокурора Віктора Шокіна.  У 2016 році тодішній генпрокурор Юрій Луценко призначив  Говду прокурором Києва.  
За словами Шабуніна, на посаді керівника Одеської прокуратури Говда закрив кримінальне провадження щодо будівництва на Одещині "найдорожчого" на той час в Україні дитсадка. Будучи прокурором Києва він закрив справу Станіслава Толстошеєва, якого рік "відмазують" від в'язниці. 
"Під час Революції Гідності Говда очолював відділ  що давав згоду на всі негласні слідчі розшукові дії оперативниками центрального апарату МВС під керівництвом Віталія Захарченка", - зазначив Шабунін. 




Раніше повідомлялося про те, що Ірина Венедіктова видала наказ від 15 квітня, про зміну положення комісії, яка здійснює атестацію прокурорів. Зі складу комісії, яка має слідкувати за "очищенням ГПУ" Венедіктова викинула представників  міжнародних партнерів та громадськість. Згідно з нововведеннями Венедіктової рішення під час атестації  прийматимуть підконтрольні прокурори, а представники громадянського суспільства та міжнародні партнери фактично не матимуть впливу на прийняття рішень.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



