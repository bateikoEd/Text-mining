Продажі в сфері ресторанного бізнесу скоротилися на 75%.

Продажі закладів громадського харчування в Україні з 23 по 29 березня скоротилися в середньому на 73% за час карантину у порівнянні з аналогічним періодом минулого року. У ресторанному бізнесі без роботи залишилося понад 160 тисяч осіб. Про це повідомляє Опендатабот.
За даними компанії Poster, продажі різко знизилися не тільки в столиці (на 78%), але і у всіх найбільших обласних центрах. Так, у Львові показник знизився в середньому на 78%, в Харкові - на 73%, у Дніпрі - на 65%, в Одесі - на 60%.
Обсяг ринку громадського харчування в Україні в 2019 році оцінювався приблизно в 50 000 закладів. Більшість з них не змогли швидко переорієнтуватися на доставку або організувати продаж на винос.
За даними компанії Poster, після двох тижнів карантину 2500 українських закладів припинили роботу. Це 63% від усіх клієнтів компанії в Україні. Таким чином, можна припустити, що зараз в країні не працюють приблизно 30 000 закладів.


Раніше повідомлялося про те, що тільки в Києві півмільйона жителів змушені були піти в неоплачувані відпустки.
Одночасно із збільшеним числом вимушених звільнень в Україні значно скоротилася кількість нових вакансій. Від початку карантину на третину знизилися запити у всіх сферах діяльності. За інформацією НБУ, за два тижні карантину кількість вакансій зменшилася на 34%.
В Кабміні спростили процедуру нарахування допомоги з безробіття під час карантину. Кабмін також доручив виконати автоматичний перерахунок субсидій і призначення субсидій українцям, які втратили роботу через карантин.
Детальніше про те, як Україна долатиме наслідки карантину читайте в статті "Коронакриза та карантинний шок. Як долатимемо?" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



