Полімерні структури вільно мнуться і можуть знову і знову відновлювати свою форму.

Вчені з Бінгемотського університету в США створили прототип робота, властивості якого нагадують рідкого Т-1000 з "Термінатора-2". Розроблена ними система дозволяє за допомогою 3D-принтера створити м'який екзоскелет, який вільно гнеться, а потім може відновлювати свою форму, повідомляє Naked science.
В основі системи лежить так званий метал Філда — сплав вісмуту, індію та олова з температурою плавлення всього в 62°С. Вчені використовували інноваційні методи конформного покриття 3D-друком, покривши основу з охолодженого (і, відповідно, твердого) сплаву Філда пружною полімерною оболонкою. При нагріванні вище 62 °С отримані структури були абсолютно пружними і гнучкими: їх можна було вільно м'яти і здавлювати, однак після остигання вони знову примайли спочатку задану форму.
Проведені випробування показали, що екзоскелет, заповнений таким сплавом, може витримати безліч циклів розплавлення-затвердіння без яких-небудь втрат. Вчені створили широкий набір таких структур: від сот і павутини до кисті, яка нагадує антигероя з "Термінатора 2".
"Зазвичай інженери використовують алюмінієві або сталеві амортизуючі структури, але при посадці на Місяць метал поглинає енергію і деформується. Тепер з цим покінчено: використовуючи сплав Філда, можна заглиблюватися, але потім нагрівати структуру і повністю відновлювати її форму, знову і знову", - заявив керівник групи дослідників Пу Чжан.
Підписуйтесь на наш Telegram-канал з новинами технологій та культури.


Раніше  Індійська організація космічних досліджень (ІSRO) показала людиноподібного робота, якого має намір відправити в космос в грудні цього року. Робот, що одержав ім'я Виом Мітра, відправиться в космос в рамках програми Gaganyaan.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



