Інформацію про майно та доходи партій мають відзвітувати до 22 червня.

Національне агентство з питань запобігання корупції подовжило термін подання звітів політичних партій до 22 червня. Строки звітування перенесли через продовжений карантин в Україні.
Про це повідомила пресслужба НАЗК у Telegram.
"18 квітня набув чинності Закон № 553-IX, згідно з якими партії мають подати Звіт не пізніше ніж на 40-й день після закінчення карантинних заходів для запобігання поширенню коронавірусної хвороби (COVID-19).Наразі Уряд встановив закінчення заходів, передбачених карантином, до 11 травня. Таким чином, партії мають подати звітність за I квартал 2020 року до 22 червня", - йдеться в повідомленні.
В НАЗК також додали, що кінцевий термін для подання звіту може бути змінено, якщо карантин знову подовжать.




2 жовтня 2019 року Верховна Рада ухвалила у другому читанні та в цілому законопроєкт про забезпечення ефективності інституційного механізму запобігання корупції. Проєкт закону передбачав, зокрема, перезавантаження НАЗК та скасування держфінансування партій, які не подолали 5% поріг. 16 жовтня Володимир Зеленський підписав закон.
Що потрібно для того, щоб НАЗК перестало бути агентством витраченого часу? Як зробити так, щоб декларування доходів чиновниками з "фількіної грамоти", що прикриває давно переписані на "тьоть і дядь" активи, перетворилося в цивілізований інститут? Про це та багато іншого у своєму інтерв'ю ZN.UA розповіла в. о. голови Національного агенства з питань запобігання корупції Наталія Новак. Детальніше читайте в матеріалі Інни Ведерникової "Наталія Новак. Про виродків і людей".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



