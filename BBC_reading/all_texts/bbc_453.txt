Копирайт изображения
GETTY IMAGES
Жодної небезпеки для Чорнобильської атомної електростанції через пожежі в Зоні відчуження немає, запевнили BBC News Україна у ДСНС Київщини.
Там також заявили, що станом на вечір понеділка вогню у Прип'яті немає.
Чорнобиль у вогні. Вражаючі фото
"Радіоактивна пожежа" у Чорнобильській зоні: наскільки це небезпечно
Водночас в Асоціації чорнобильських туроператорів, яка намагається проводити власний моніторинг ситуації, звертають увагу на те, що вогонь підійшов до станції Янів, що одразу поруч з Прип'яттю.
Тож покинуте місто і головний сучасний туристичний об'єкт України опинився під реальною загрозою.
Зараз палає і за кілька кілометрів від сховища радіоактивних відходів "Підлісний", кажуть там.
Крім того, багато знакових об'єктів Чорнобильської зони вже згоріли чи постраждали від полум'я.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Небезпеки для ЧАЕС немає?
"Для ЧАЕС небезпеки немає", - запевнила у розмові з BBC News Україна речниця ДСНС Київської області Вікторія Рубан.
Вона також відзначила, що і "у Прип'яті вогню немає".
За словами Вікторії Рубан, залишаються кілька ділянок займань, однак вони локалізовані.
Копирайт изображения
GETTY IMAGES
Ситуацію, утім, погіршує сильний вітер та суха погода: "Все повністю сухе, суха трава".
Пожежникам доводиться багато розчищати проїзди до місць вогню - для цього використовують інженерні машини розбору завалів БАТи.
Пропустити Facebook допис , автор: ДСНС України
Друзі, зараз у Зоні відчуження працює понад 90 одиниць різноманітної техніки: пожежні автоцистерни, насосні станції, ...
Posted by ДСНС України on Monday, 13 April 2020
Кінець Facebook допису , автор: ДСНС України
Вікторія Рубан також додала, що там, де працюють пожежники, небезпеки від радіації немає.
Наприклад, потужність гамма-випромінювання у Чорнобилі становить 0,020 мікрорентген на годину, тоді як мінімально допустимий рівень - 0,055 мікрорентген на годину.
Так само, кажуть у ДСНС, залишається у нормі радіаційний фон у Києві і Київській області: 0,011-0,012 мікрорентген на годину при допустимих там 0,05 мікрорентген на годину.
Копирайт изображения
ДСНС КИЇВСЬКОЇ ОБЛАСТІ
Image caption
Пожежники працюють у респіраторах
Неправдивою виявилася й інформація з соцмереж про те, що вогонь вже перекинувся на інший берег річки Прип'ять.
"На лівому березі Прип'яті жодних загорянь немає", - повідомили у Держагентстві з управління Зоною відчуження.
Вогонь біля Прип'яті
Утім, чорнобильські туроператори і громадські об'єднання кажуть, що ситуація насправді критична.
"Вогонь дійшов до станції Янів, пожежники ще більше підключилися і намагаються утримати вогонь від того, щоб загорілося саме місто Прип'ять", - говорить BBC News Україна Ярослав Ємельяненко, голова Асоціації чорнобильських туроператорів.
Янів - залізнична станція одразу біля Прип'яті. Від неї до центру покинутого міста - менше 2 км.
Пропустити Facebook допис , автор: Yaroslav
На жаль, вогонь перекинувся через дорогу, пройшовся по станції Янів та йде на Прип'ять.
Posted by Yaroslav Yemelianenko on Monday, 13 April 2020
Кінець Facebook допису , автор: Yaroslav
Вогонь пройшов і через так званий "Рудий ліс" (він, щоправда, вже горів і раніше).
"Рудий ліс прогорів. Зараз у зоні низова пожежа, вигорає радіоактивна трав'яна підстилка. Дерева при цьому виживають, але рукотворні об'єкти згорають", - пояснює Ярослав Ємельяненко.
"Пожежі в зоні тривають вже десятий день і переміщуються за вітром. Зараз вітер дме у бік ЧАЕС. Пожежники намагаються їх локалізувати, але якби пожежі були під контролем, то їх загасили б у перший день", - додає він.
Згодом він написав у Facebook, що "ЧАЕС у диму".
А працівниця "Енергоатому" Наталья Дегтяренко опублікувала фото і відео диму неподалік станції.
Пропустити Facebook допис , автор: Natalia
Продовжуємо говорити правду. Так коли кажете почало горіти поблизу ЧАЕС? Відео знято 8 квітня з електрички, яка перевозить персонал ЧАЕС за маршрутом Славутич-Семиходи-Славутич.
Posted by Natalia Degtyarenko on Monday, 13 April 2020
Кінець Facebook допису , автор: Natalia
Що вже втрачене
За словами Ярослава Ємельяненка, це - "наймасштабніша пожежа за всі роки, дуже багато втрачених локацій".
Серед того, що згоріло, - санаторій "Смарагдовий" ("Изумрудный"), постраждали села Лелів, Чистогалівка, Копачі.
"Село Лелів вважалося одним із найбільш збережених за внутрішнім наповненням будинків", - каже BBC News Україна Олена Фоміна, голова громадського об'єднання Chornobyl NOW, що опікується збереженням спадщини Чорнобильської зони.
А у Копачах згорів легендарний тролейбус МТБ-82.
Пропустити Facebook допис , автор: Nikolay
Троллейбус в Копачах 2020.04.11 By Ярослав Емельяненко (Yaroslav Yemelianenko) , второе фото: Онищенко 2013.06
Posted by Nikolay Onishchenko on Saturday, 11 April 2020
Кінець Facebook допису , автор: Nikolay
Вогонь також наблизився впритул до "Дуги" - величезного загоризонтного радару (об'єкт "Чорнобиль-2"). Сама "Дуга" не постраждала, однак місцевість біля неї вигоріла.
Також пожежа ледь не спалила майданчик з робототехнікою, яка брала участь у аварії на ЧАЕС вже у Чорнобилі.
Утім, список всіх втрат Чорнобильської зони ще треба буде підрахувати.
"Є загроза знищення пам'яток та об'єктів, які зараз проходять процедуру включення в списки Всесвітньої спадщини ЮНЕСКО", - додає Олена Фоміна.
Радіоактивний могильник "Підлісний"
Копирайт изображения
ЯРОСЛАВ ЄМЕЛЬЯНЕНКО
Image caption
Схема поширення пожежі Ярослава Ємельяненка, який зараз особисто буває у Зоні відчуження, вогонь наблизився до Прип'яті. Червоне коло праворуч зверху - ядерний могильник "Підлісний"
Так само у зоні ризику, за словами спостерігачів, радіоактивні могильники.
Зокрема мова йде про пункт захоронення радіоактивних відходів "Підлісний" за кілька кілометрів від Прип'яті.
Це могильник, де після аварії на ЧАЕС у 1986 році захоронили високорадіоактивні відходи.
Копирайт изображения
АНДРІЙ КУКІБ
"Не хочеться думати, що буде, коли почнуть горіти такі об'єкти, як сховища радіоактивних відходів", - каже Ярослав Ємельяненко.
Щоправда, у ДСНС запевнили BBC News Україна, що небезпеки для сховищ радіоактивних відходів, як і для ЧАЕС у цілому, від нинішніх пожеж немає.
Пізніше заступник міністра внутрішніх справ Антон Геращенко написав, що ліс навколо могильників, включно з "Підлісним", вирубали саме для того, щоб там не було небезпеки пожеж.
Пропустити Facebook допис , автор: Антон
Спокойствие, только спокойствие! Вот так на снимке из космоса выглядит хранилище отработанного ядерного топлива ХОЯТ-2 ...
Posted by Антон Геращенко on Monday, 13 April 2020
Кінець Facebook допису , автор: Антон
"Гадаю, пожежники все ж не допустять пожежі на самих цих підприємствах. Але це вже дуже велика надзвичайна ситуація, коли доводиться гасити радіоактивні могильники чи коли вогонь взагалі за кілька кілометрів від них", - звертає увагу Ярослав Ємельяненко.
"Це місце не має горіти в принципі, якщо взяти до уваги радіаційне забруднення території... А державу просимо розвинути необхідну пожежну інфраструктуру в Чорнобильській зоні, щоб запобігти таким пожежам у майбутньому!" - додає Олена Фоміна.
Копирайт изображения
ДСНС КИЇВЩИНИ
Ярослав Ємельяненко також наполягає, що нинішні пожежі в Чорнобильській зоні має розслідувати СБУ.
"Саму пожежу можна кваліфікувати як терористичний акт і навмисний підпал, що призвів до виходу радіонуклідів за межі Зони відчуження. Це має розслідувати СБУ і з'ясувати, хто причетний - чи сталкери, чи люди, які займаються незаконною вирубкою дерев, чи будь-хто", - наполягає він.
Тим часом, Верховна Рада у понеділок підняла штрафи за підпал лісу - тепер за знищення чи пошкодження лісових масивів доведеться платити від 91 до 153 тис. грн.
Пропустити Facebook допис 2, автор: ДСНС України
Штрафи за підпал🔥 сухостою збільшаться у 18 разів Верховна Рада України прийняла законопроект №2339 «Про внесення змін...
Posted by ДСНС України on Monday, 13 April 2020
Кінець Facebook допису 2, автор: ДСНС України
В очікуванні дощів
"Дякую усім хто задіяний в гасінні пожежі. Низький уклін і молимо небеса про дощ", - підсумовує Олена Фоміна.
За прогнозами Гідрометцентру, 14 квітня у Чорнобильській зоні справді очікується дощ і похолодання.
Утім, невідомо, чи це допоможе - вже на наступний день суха погода має повернутися.
Водночас з'явилася інформація про ще одне займання у Чорнобильській зоні - в районі покинутого села Розсоха за 25 км на південь від Прип'яті, де колись було "кладовище радіоактивної техніки".
Хочете отримувати найважливіші новини в месенджер? Підписуйтеся на наш Telegram або Viber!
