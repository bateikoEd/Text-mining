Є ймовірність, що навесні цього не станеться.

У Мінінфраструктури дали свій прогноз відновлення роботи підземного і наземного транспорту. Так, Владислав Криклій прогнозує, що це відбудеться влітку, повідомляє "Обозреватель".
Відновлення руху громадського транспорту в Україні буде здійснюватися поступово — з урахуванням динаміки захворювань і смертей від коронавірусу.
"У разі позитивної динаміки, зменшення кількості хворих і смертей в результаті коронавірусу, ми будемо поступово зменшувати обмеження", — повідомив міністр інфраструктури України.
Він уточнив, що мова йде про всі види транспорту, включаючи метрополітен.
"Про конкретні терміни говорить передчасно. Точно не раніше, ніж у травні. Я б прогнозував червень-липень", — сказав міністр.
"Все залежить від кожного з нас, наскільки адекватно ми ставимося до обмежень, як ми їх дотримуємося, зокрема самоізоляцію, як ми дотримуємося масочного режиму, як НЕ їздимо на вихідні святкувати на шашлики з рідними і близькими, не наражаючи на небезпеку всіх, хто поруч, а робимо це все дистанційно", —підкреслив чиновник.


Раніше Володимир Зеленський заявив про неприпустимість ігнорування постанови Кабінету міністрів про протидію поширенню коронавіруса. За словами глави держави, на дії мера Запоріжжя Володимира Буряка вже відреагували правоохоронні органи. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



