З 13 березня медикам столиці встановлені доплати до зарплати у розмірі дев'яти посадових окладів.

Лікарі столиці України, які працюють з пацієнтами з підозрою на коронавірус і з хворими COVID-19, за минулий місяць отримають зарплату від 30 000 до 50 000 грн. Про це повідомив мер Києва Віталій Кличко під час онлайн прес-конференції, пишет liga.
За його словами, з 13 березня медпрацівникам встановлені доплати до заробітної плати в розмірі дев'яти посадових окладів.
"На це Київ з міського бюджету виділив майже 10,8 млн грн. Таким чином лікарі за березень отримають в середньому від 30 000 до 50 000 грн, медсестри - 25-30 000 і молодший медичний персонал – 20 000-25 000 грн", - сказав Кличко.
В середньому доплата за березень медперсоналу, який працює з хворими COVID-19, становить: лікарям - 17 000 грн, медсестрам - 13 000 грн., молодшого медперсоналу - 11 000 грн.
Кличко також додав, що премію за березень отримають і працівники Центру екстреної медичної допомоги та медицини катастроф. Зокрема, медики виїзних бригад і санітари, задіяні у заходах з дезінфекції автомобілів. Для цього місто додатково виділив 12,4 млн грн. Лікарі Центру отримають премію в 9800 грн, фельдшери – 5500 грн, а санітари - 1900 грн.
Мер зазначив, що департамент охорони здоров'я КМДА закуповує за кошти резервного фонду столиці ліки, що застосовуються для надання медичної допомоги хворим коронавірусом.
Нагадаємо, що сьогодні, 21 квітня, міністр охорони здоров'я Максим Степанов провів онлайн брифінг щодо поточної ситуації з епідемією коронавіруса в Україні. Під час брифінгу він повідомив про підвищення зарплат медикам.
"Друге питання – це питання підвищення заробітної плати до 300%, починаючи з 1 квітня. Цей ресурс був передбачений у змінах до Державного бюджету, який був прийнятий минулого тижня. Президент України вже підписав відповідний закон, яким передбачено близько 15, 8 млрд гривень саме на підвищення заробітної плати медичним працівникам, які працюють з COVID-19", - зазначив Степанов.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



