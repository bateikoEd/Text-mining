У рамках справи відкрито кримінальне провадження за ч. 1 ст. 204 (незаконне виготовлення, зберігання, збут або транспортування з метою збуту підакцизних товарів) ККУ.

Служба безпеки України та спецпідрозділ податкової міліції Головного управління Державної фіскальної служби у Донецькій області затримали два вантажні автомобілі, які перевозили фальсифіковані алкогольні напої. Про це повідомила пресслужба Об'єднаних сил у понеділок, 27 квітня. 
Зазначається, що обидві вантажівки зупинили у місті Краматорськ Донецької області. У першій виявили 11 880 літрів горілчаних напоїв, вартістю близько 3 млн гривень. Друга вантажівка перевозила 22 711 пляшок алкогольних напоїв з ознаками фальсифікації на суму понад 2 млн гривень.
"Було проведено обшуки складських і гаражних приміщень, в ході чого вилучено майже 39 тисяч пляшок та 200 десятилітрових тетрапаків фальсифікованих алкогольних напоїв на суму понад чотири млн гривень", - йдеться в повідомленні. 
Згідно з підрахунками, загальна вартість фальсифікату, який не потрапив на полиці магазинів, склала майже 10 млн гривень.
Крім того, правоохоронці вилучили товари та вантажні автомобілі, які здійснювали незаконні перевезення.
"Відкрито кримінальне провадження за ч. 1 ст. 204 (незаконне виготовлення, зберігання, збут або транспортування з метою збуту підакцизних товарів) Кримінального кодексу України", - резюмували правоохоронці.



Раніше у Вінницькій області правоохоронці блокували діяльність двої підпільних цехів із незаконного виготовлення алкогольних напоїв. Група осіб виготовляла фальсифікат у складських приміщеннях шляхом змішування спирту, води та додавання відповідних харчових добавок (цукру, лимонної кислоти). В подальшому дану продукцію розливали у пластикові пакети з кранами типу "bag in box" та поміщали в паперові упаковки під виглядом іноземних торгових марок, надаючи їм вигляд товарної продукції, яка нібито виготовлена в заводських умовах. Реалізовувався фальсифікат через одну зі служб кур'єрської доставки.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



