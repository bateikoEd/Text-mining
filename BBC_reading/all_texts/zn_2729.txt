РФ відправила італійцям лист про допомогу.

Після закінчення своєї півторамісячної кампанії допомоги Італії у боротьбі з COVID-19, Росія "надіслала чек італійцям". В обмін на "безкорисливу допомогу" від росіян Голова комітету Держдуми Росії з міжнародних справ Леонід Слуцький написав італійському колезі Віто Петрочеллі напівофіційний лист з проханням "натиснути на Брюссель".
Про це повідомляє видання Linkiesta, прикріплюючи лист Слуцького. У листі російський чиновник пропонує "відмовитися від деструктивної політики санкцій".
"Західні країни, які називають себе демократичними, наклали різні види санкцій майже на третину населення світу та не мають наміру послаблювати їх навіть під час боротьби з коронавірусом ... Я закликаю всіх політиків відмовитися від деструктивної політики санкцій, - говориться в листі Слуцького.
Однак ще до цього листа дивовижна щедрість Росії насторожила багатьох. Зокрема тому що, як з'ясувало італійське видання La Stampa, разом з російською гумдопомогою в країні з'явилась вагома присутність російських військових, які повинні були "допомагати в боротьбі з COVID-19". Це призвело до міжнародного скандалу, а ряд експертів назвав дії Москви спецоперацією розвідки, антиєвропейською пропагандою з метою домогтися скасування економічних санкцій і внести розбрат між Італією та її союзниками в ЄС і США.
Прем'єр-міністр Італії Джузеппе Конте божився, що між країнами немає ніякого корисливого умислу, а тільки солідарність під час пандемії.
В інтерв'ю ВВС він сказав: "Тільки одна ця підозра - велика образа і для італійського уряду, і для Володимира Путіна, який би ніколи не думав використовувати подібну ситуацію на свою користь. Нас про це ніколи не просили, ніколи й не думали".
Як зазначив журналіст видання La Stampa Якопо Якобони в розмові з "Радіо Свобода", в Італії була присутня значна кількість людей зі спецслужб Росії. Ніхто не спростував той факт, що на особистому рівні між Конте і Путіним відбулися якісь домовленості.
"Італія має свій відповідний високопрофесійний підрозділ в рамках НАТО. Чому користуватися допомогою російського?В російських медіа відкрито критикували італійський спосіб боротьби з епідемією COVID-19 і ніби недосконалу систему охорони здоров'я Італії. Це була велика операція пропаганди. Також цікавим пунктом мого розслідування був факт, що після приземлення російські командири запросили сплату за переліт і бензин. Невідомо, скільки Рим заплатив", - розповів журналіст.
За його словами саме зараз в Італії набирає сили внутрішня авторитарна політика, а контексті геополітики між Конте і Путіним підтвердився міцний зв'язок.


Раніше стало відомо про те, що в цілях пропаганди, Кремль розпочав кампанію підкупу італійців. Через популярний месенджер WhatsApp поширювалась розсилка повідомлень з пропозицією рядовим італійцям отримати 200 євро за хороший відео коментар про Путіна, Росію та російську "допомогу" Італії.
Детальніше про те, як Москва прагне дестабілізувати Євросоюз і добитися зняття санкцій з Росії під час пандемії коронавірусу в світі, читайте в статті Володимира Кравченка "Вірус сумніву".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



