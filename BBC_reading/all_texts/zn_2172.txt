Депутати не підтримали пропозицію ухвалити закон і в другому читанні.

Верховна Рада ухвалила у першому читанні проєкт закону № 2769 "Про внесення змін до статті 225 Виборчого кодексу України (щодо розміру грошової застави)". За документ проголосували 248 депутатів. 
Спікер Ради запропонував ухвалити закон і в другому читанні, як це рекомендував комітет. Однак депутати відмовилися.
Проєкт закону передбачає зменшення грошової застави для кандидатів у міські голови та кандидатів за виборчими списками партій обласних і міських рад. На думку авторів документу, реалізація закону має зробити суму застави реальною, а не завищеною, як сьогодні.
Зокрема, пропонується встановити заставу у розмірі 19 тисяч гривень на кожні 90 тисяч виборців для кандидатів із партійних списків у депутати обласних та міських рад та для кандидатів у мери. Раніше сума застави встановлювалася з розрахунку 19 тисяч гривень на кожні 10 тисяч виборців.
Згідно з пояснювальною запискою, розмір грошової застави для реєстрації партійного списку в обласні ради становить від 1,28 млн грн (Чернівецька обл.) до 4,67 млн грн (Дніпропетровська обл.).


Раніше джерело ZN.UA повідомив про те, що Верховна Рада готує жорстку партизацію місцевих виборів. Зокрема, в парламенті зараз ведуться переговори щодо змін у Виборчий кодекс, які знизять бар'єр для громад нижнього рівня, коли мажоритарка залишиться тільки у дрібних громадах з населенням до 10-15 тисяч осіб.
Також йдеться про встановлення п'ятивідсоткового бар'єру для партій. Якщо, наприклад, партія, яка балотується в місцеву раду, набирає 70% голосів, але в той же час провалюється на загальноукраїнському рівні, не дотягуючи до 5%, то даремно вклалися. При цьому міський голова може балотуватися тільки, як член якоїсь партії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



