Законопроєктів, прийняття яких на поточний момент є критично важливим для України, у потенційному порядку денному на поточний момент немає.

Як стало відомо ZN.UA з джерел в секретаріаті парламенту, позачергове засідання Верховної Ради планують провести в понеділок, 13 квітня. На даний момент у потенційному порядку денному немає ні закону №3279 щодо змін до держбюджету-2020, ні другого читання "актиколомойского" закону про банки. Керівництво парламенту консультується, що робити в ситуації, аналогів якій не було за всю історію існування українського парламентаризму - 16 тисяч поправок.
Однак керівництво Ради назвало пункти порядку денного, які точно винесуть на позачергову сесію:
1) Проєкт закону №2370 "Про національну інфраструктуру геопросторових даних". Зараз законодавство не передбачає державної політики щодо створення, функціонування та розвитку національної інфраструктури геопросторових даних, а також виробництва, обробки, зберігання, постачання та використання будь-яких даних, які можуть мати географічну прив'язку.
2) Законопроєкт №2809 "Про внесення змін до Кодексу України про адміністративні правопорушення щодо штрафних балів". Проєктом пропонується виключити з КоАП норму про адміністративне стягнення у вигляді штрафних балів за порушення правил безпеки дорожнього руху, тому що вона не працює. У розвинених країнах штрафні бали є додатковим стимулом для усвідомлення порушником наслідків його дій - якщо водій набирає певну кількість балів, його чекає більш суворе покарання. В Україні практика провалилася - бо, не несучи відповідальність за вчинені правопорушення, водії відчувають безкарність і здійснюють нові порушення.
3) 13 проєктів постанов про скасування рішення парламенту від 31 березня 2020 про прийняття закону про обіг земель сільськогосподарського призначення, оскільки він "прийнятий з грубим порушенням вимог Конституції України та Регламенту Верховної Ради України". Більшість з них було подано 1 квітня і є своєрідним депутатським жартом.
4) Законопроєкт №2730 "Про внесення змін у деякі закони України щодо конкурентно-антимонопольної реформи". Який замість того, щоб впровадити концептуальні зміни у вітчизняне конкурентне законодавство, чітко систематизувати і спростити, просто уточнює і деталізує окремі процесуальні процедури ведення справ про порушення, які й так містяться в чинних законах.


За прогнозами першого заступника голови парламентського комітету з питань фінансів, податкової та митної політики Ярослава Залізняка, підготувати "антиколомойский" закон до другого читання можна не раніше п'ятниці, 10 квітня.
У першому читанні документ прийняли 30 березня. Законопроэкт підтримали 198 з 248 членів фракції "Слуги народу". Без голосів "Європейської Солідарності", "Голосу", групи "Довіра" та позафракційних депутатів президентська фракція не змогла самостійно ухвалити документ.
При цьому, до другого читання депутати зареєстрували 16 тисяч правок. Найбільше – 6 тисяч – вніс позафракційний депутат Антон Поляков.
"Антиколомойский" законопроэкт передбачає, що націоналізований банк не можна повернути колишнім власникам, вони можуть претендувати лише на грошову компенсацію. Документ також визначає порядок розгляду результатів аудиту, на підставі якого суд повинен виносити рішення: раніше ця процедура залишалася неврегульованою і фактично залежала від особистого переконання суддів.
Від прийняття цього закону, в тому числі, залежать перспективи продовження співпраці України з Міжнародним валютним фондом. Якщо закон не приймуть, Україна може розраховувати не на 8, а лише на 1,5 млрд доларів від МВФ на подолання економічних наслідків пандемії COVID-19 і карантину. Детальніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



