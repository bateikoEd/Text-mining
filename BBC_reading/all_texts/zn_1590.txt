На первинному ринку найбільше подорожчали трикімнатні квартири, на вторинному – однокімнатні.  

Вартість житла на первинному ринку в Україні в січні-березні 2020 року зросла на 7% порівняно з аналогічним періодом 2019 року, на вторинному ринку – на 9,7%. Такі висновки можна зробити, виходячи з даних Державної служби статистики (Держстат).
За даними відомства, найбільше зростання цін на первинному ринку житла в першому кварталі спостерігається на трикімнатні квартири (на 9,2%), тоді як однокімнатні подорожчали на 6,7%, а двокімнатні – на 6,4%.
На вторинному ринку найбільше зросли ціни на однокімнатні квартири (на 13,4%), двокімнатні подорожчали на 9,7%, трикімнатні – на 6,7%.
У той же час, за інформацією Держстату, в першому кварталі зростання цін на житло сповільнилося на первинному ринку і прискорилося на вторинному. Зокрема, на "первинці" ціни на житло зросли на 1,4% в порівнянні з четвертим кварталом 2019 року (на 1,7% на однокімнатні квартири, на 0,4% – на двокімнатні, на 3,1% - на трикімнатні). При цьому в четвертому кварталі 2019 року до третього зростання прискорилося на 3,1%.
На "вторинці" у першому кварталі ціни на житло зросли на 3,6% в порівнянні з четвертим кварталом 2019 року (на 3,9% на однокімнатні квартири, на 3,4% - на двокімнатні, на 3,6% - на трикімнатні), тоді як у четвертому кварталі 2019 року до третього вони зросли на 2,7%.


Нагадаємо, що ціни на первинному ринку житла в Україні в 2019 році зросли на 6,6% у порівнянні з 2018 роком, на вторинному – на 11,1%
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



