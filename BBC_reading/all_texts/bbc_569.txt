"Ми просимо, щоб про нас не забули", - каже українська художниця-емальєр Ольга Комісарова.
Вона не встигла виїхати з Аргентини до закриття кордонів. У цій країні дівчина впродовж трьох місяців стажувалася в місцевого майстра. На початку квітня мала б повернутися додому.
Гроші на проживання в далекій країні були розраховані з точністю до дня. Тепер найближчий регулярний рейс до України може бути лише в серпні.
І таких українців у Південній Америці - десятки, якщо не сотні. Тих, хто приїхав у справах чи на короткий відпочинок, а тепер лишився без грошей у чужій країні надовго.
Ці люди сподіваються на евакуацію, яку може організувати в нинішніх умовах лише їхня держава.
Права на зображення BBC News Україна
BBC NEWS УКРАЇНА
Докладніше про цю історію читайте в тексті "Возила віруси" в Бергамо, а тепер застрягла в Аргентині: історія художниці з України.
Хочете отримувати найважливіші новини в месенджер? Підписуйтеся на наш Telegram або Viber!
