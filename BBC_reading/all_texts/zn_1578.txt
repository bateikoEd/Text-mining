23 квітня в країні прийнято відзначати свято Національного суверенітету та День захисту дітей.

В ніч на 23 квітня у Туреччині буде введено 4-денну комендантську годину. Заборона на вихід з дому на цей час стосується усіх категорій громадян, пише "Укрінформ" з посиланням на президента країни Тайїпа Ердогана.
"Ми будемо продовжувати встановлення комендантської години на вихідних, не порушуючи виробничу діяльність в галузі охорони здоров'я та продовольства. Ми плануємо встановити комендантську годину в 31 провінції між 23-26 квітня, зводячи до мінімуму вплив на повсякденне життя ", - повідомив глава Туреччини.
Відомо, що це вже треті вихідні поспіль, коли в 31 провінції Туреччини діятиме такий обмежувальний захід. Під його дію попадають ті регіони, де зафіксовано найбільшу кількість інфікованих коронавірусом.
Крім цього, 23 квітня в Туреччині прийнято відзначати державне свято Національного суверенітету та День захисту дітей. Традиційно в цей час по країні проходять масові святкування та громадські заходи. Цього року у зв'язку з пандемією всі дійства скасовано.


Нагадаємо, що  влада Туреччини запроваджує комендантську годину в країні, що діятиме кожні вихідні до тих пір, поки тенденція поширення коронавірусу не піде на спад.
Президент Туреччини також стверджує, що в цей раз будуть прийняті додаткові заходи, щоб не допустити масового скупчення людей на вулицях міст напередодні введення заборони.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



