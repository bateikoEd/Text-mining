У МОЗ не виключають, що після першого етапу виходу з карантину буде можливість переходити до третього чи навіть четвертого.

Якщо в Україні буде спостерігатися стрімке скорочення рівня інфікування коронавірусом SARS-CoV-2, то процес виходу з карантину може бути прискорено, повідомив заступник міністра охорони здоров'я – головний санітарний лікар Віктор Ляшко.
За його словами, якщо епідемія піде на спад швидше, ніж очікується, то Кабмін може "перескочити" через деякі етапи плану покрокового скасування карантинних обмежень.
"Якщо у нас буде стрімке зниження хворих, ми зможемо з першого етапу перейти на третій чи на четвертий етап", - розповів Ляшко в ефірі телеканалу ICTV увечері в п'ятницю, 26 квітня.




25 березня Кабінет міністрів оголосив режим надзвичайної ситуації на всій території України через пандемію COVID-19.
Карантинні заходи діють в Україні з 12 березня. 22 квітня їх продовжили до 11 травня.
Уряд запропонував план поступового виходу з карантину, що складається з п'яти етапів. За словами прем'єра Дениса Шмигаля, реалізація плану може стартувати вже 11 травня, якщо на початку місяця не буде зафіксовано пік захворюваності.
Кабмін неодноразово робив суворішими умови карантину, заборонивши роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
Про економічні наслідки коронавірусу для України і українців читайте в статті Юлії Самаєвої "День песця"  і матеріалі експертів Українського інституту майбутнього "Прогноз збитків. Якими будуть економічні збитки України через пандемію коронавіруса".
Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



