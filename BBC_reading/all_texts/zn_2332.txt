Напередодні заявили про закриття комплексу "Добропарк".

Під час травневих вихідних маса людей відвідала комплекс "Добропарк", який знаходиться в Київській області, щоб подивитися на цвітіння тюльпанів. Сам комплекс напередодні оголосив, що закритий на карантин, проте відвідувачі без проблем купували квитки та проходили в комплекс без масок.
Видання "Новое время" опублікувало відео, де видно, де видно натовп відвідувачів "Добропарку". За словами очевидців, парк працював офіційно, люди платили по 50 гривень на вхід в касах. На під'їзді до комплексу спостерігалася пробка довжиною в кілометр.

26 квітня представники "Добропарку" заявили, що комплекс буде закритий, а всіх бажаючих його відвідати чекають вже після закінчення карантину.
"Друзі! Ми дуже вдячні всім за ваші слова підтримки в коментарях і в особистих повідомленнях! Усім надсилаємо велике сердечко навзаєм! Так, на жаль, ми закриті на карантин. Нам би дуже хотілося бачити вас серед різнобарвних доріжок "Добропарку". Але маємо дотримуватися карантинних норм, аби бути здоровими і зустрітися на майбутніх проектах!", - повідомили представники парку в Facebook.



В Україні карантин введено з 12 березня. Кабінет міністрів України продовжив його до 11 травня, оголосивши поетапне ослаблення карантину. Перші послаблення українці зможуть відчути вже з 11 травня, коли дозволять гуляти в парках, відкриються деякі магазини та салони. Уряд також дозволив працювати деяким видам продуктових ринків, однак, лише за умови дотримання епідеміологічних правил, встановлених Міністерством охорони здоров'я.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



