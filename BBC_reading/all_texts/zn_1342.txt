Деякі депутати не підтримали зміни до регламенту, тому що не було обумовлено їхню тимчасовість.

Український парламент ухвалив закон, який вносить зміни до регламенту Верховної Ради. Це допоможе пришвидшити розгляд проєкту "антиколомойського" закону. Водночас зміни, за які голосували депутати, створюють ризики для функціонування опозиції в парламенті і в цілому для демократії.
Парламентарі наполягали на тому, щоб зміни в регламенті діяли тимчасово. Спікер Ради Дмитро Разумков спочатку пообіцяв, що після прийняття закону, парламентарі ухвалять окреме рішення, яке визначає його тимчасову дію, проте в результаті такі зміни прийняті не були.
Фракції "Голос" та "Європейська солідарність" не підтримали зміни до регламенту саме тому, що не було рішення про їхню тимчасовість. Голосів самих лише "слуг народу" також не вистачило б для ухвалення законопроєкту. Загалом фракції голосували наступним чином:
"Слуга народу" – за – 204, проти – 1, утрималися – 12, не голосували – 12;
"Опозиційна платформа – За життя" – за – 15, проти – 5, утрималися – 2, не голосували – 16;
"Європейська солідарність" – за – 0, проти – 1, утрималися -  25, не голосували – 0;
"Батьківщина" – за – 0, проти – 5, утрималися – 0, не голосували – 4;
Депутатська група "За майбутнє" – за – 0, проти – 1, утрималися – 5, не голосували – 1;
Позафракційні – за 10, проти – 2, утрималися – 3, не голосували – 3;
"Голос" – за – 0, проти – 0, утрималися – 13, не голосували – 2;
Депутатська група "Довіра" – за – 13, проти – 0, утрималися – 0, не голосували – 1.


За даними ZN.UA, 21 квітня профільний комітет Верховної Ради має зібратися для того, аби підготувати проєкт "антиколомойського" закону до другого читання. Передати проєкт в парламент планується 22 квітня. Попередньо в цей же день пройде наступне позачергове засідання парламенту.
У першому читанні ухвалити "антиколомойський" законопроєкт вдалося завдяки підтримці депутатів "Європейської солідарності", "Голосу", групи "Довір" та позафракційних парламентарів. Адже одних лише голосів також "слуг народу" не вистачило.
"Антиколомойський" закон заборонить повернення націоналізованих банків попереднім власникам, вони можуть претендувати лише на грошову компенсацію. Від ухвалення закону, який також відомий, як закон про удосконалення деяких механізмів регулювання банківської діяльності, залежить сума траншу, який Україна має отримати від Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



