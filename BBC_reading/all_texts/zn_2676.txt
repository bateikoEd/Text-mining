Щорічні гідравлічні випробування тепломереж почнуться на місяць пізніше.

Влада Києва з 12 травня 2020 року почне проведення гідравлічних випробувань тепломереж. Про це заявив заступник голови КМДА Петро Пантелєєв.
"Ми повинні були почати тестування мереж ще на початку квітня, одразу після завершення опалювального сезону. Однак, враховуючи карантин і перебування багатьох людей вдома або на дистанційному режимі роботи, місто прийняло рішення відстрочити їх проведення. Враховуючи перший етап ослаблення карантину і необхідність повноцінної технічної підготовки мереж, ми починаємо процес гідравлічних випробувань", — анонсував він.
У той же час столична влада переконує, що це — необхідна частина підготовки тепломереж до роботи взимку.
Зазначено, що випробування будуть проводити поетапно у кожній зоні всіх теплоджерел — згідно із затвердженим графіком.
Передбачається, що на кожній окремій ділянці гідравлічні випробування триватимуть близько двох тижнів. При цьому на час випробувань подача гарячої води буде тимчасово припинятися.
"Ми розуміємо, що відсутність гарячої води — це дискомфорт і просимо вибачення у киян за це. Однак іншого способу підготовки мереж централізованої системи теплопостачання, яка працює в столиці, немає. Просимо з розумінням поставитися до цього кроку. Комунальне підприємство "Київтеплоенерго" та його працівники максимально якісно і оперативно виконуватиме ці роботи", — запевнив Пантелєєв.


Раніше повідомлялося про те, що тарифи з початку року на холодну воду зросли на 20%.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



