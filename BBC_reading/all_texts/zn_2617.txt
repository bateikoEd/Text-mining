Ольшанський назвав деякі пункти своєї програми.

Заступник голови Виконавчого комітету реформ Олександр Ольшанський, призначений сьогодні президентом Зеленським, заявив про те, що підтримує легалізацію канабісу. Про це заступник Михайла Саакашвілі написав у Facebook.
"Мені всі вже пишуть і дзвонять і просять сказати "програму". Ті, хто мене знають, не почують нічого нового, а для інших коротко: немає економіки - немає незалежності і не буде країни; податки повинні стягуватися за споживанням; ПДВ - зло; держава нічого не робить, а лише розподіляє; основа добробуту держави - підприємці; продаж землі - фінальна точка процесу, що почався в 1861 року (скасування кріпосного права);
біткоїни - це початок революції масштабів винаходу електрики; мозок - апарат для передбачення майбутнього та управління ризиком; джерело капіталу - це управління ризиком (а не експлуатація, як придумав Маркс); простота - запорука успіху в будь-якій справі, якщо людина не може пояснити просто, значить вона недостатньо розібралася в питанні", - написав Ольшанський.
Заступник голови Виконавчого комітету реформ також додав, що медичний канабіс повинен бути легалізований, як і будь-який медичний засіб.
"Що стосується рекреаційного (канабісу, - ред), то теж, але пізніше", - резюмував Ольшанський.


Як відомо, 7 травня президент України Володимир Зеленський призначив Михайла Саакашвілі головою Виконавчого комітету реформ, а Олександра Ольшанського - заступником голови.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



