З початку року 1,8 тисячі українців задекларували доходи у розмірі більше мільйона гривень.

За даними Державної податкової служби в Україні доходи в розмірі понад 1 млн гривень задекларували майже 1,8 тисячі українців.
Зокрема, в податкову подано 1761 декларація на суму більше мільйона гривень.
Найбільше гривневих мільйонерів проживає у Києві - 702 особи. На другому місці - Харківська область - 143 людини і в Дніпропетровській області - 129 осіб.
У Київській області доходи більше мільйона гривень задекларували 103 людини.
"Таким громадянам з отриманих доходів визначені податкові зобов'язання до сплати в бюджет - 234,4 млн грн", - сказано в повідомленні.
Найбільше податків до бюджету надійшло від жителя Львівської області, з якого утримано 24,9 млн грн (21,4 млн грн ПДФО і 3,5 млн грн військового збору).


Як повідомлялося, за підсумками деклараційної кампанії 2018 року доходи понад одного мільйона гривень задекларували 4817 українців. У ТОП найбагатших людей за версією журналу Forbes увійшли шестеро українців, в числі яких Рінат Ахметов та Ігор Коломойський.
Згідно з опитуванням, більшість українців вважають оподаткування в Україні грабунком або відкупом. Детальніше про перспективи податкової реформи в Україні читайте у статті Володимира Дубровського "Чи побачимо ми справжню податкову реформу" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



