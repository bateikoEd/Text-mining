Знизилися всі складові індексу споживчий настроїв.

У березні цього року скоротилися значення всіх складових Індексу споживчих настроїв. Сам же ІСН знизився на 8,9 пунктів порівняно з лютим – до 73,0. Про це свідчать дані дослідження Info Sapiens "Споживчі настрої в Україні", пише liga.net.
Індекс поточного становища зменшився на 7,3 п., склавши 67,2. Складові цього індексу зазнали такі зміни:
- індекс поточного особистого матеріального становища (х1) склав 60,1, що на 10,6 п. менше від цього індексу в лютому;
- індекс доцільності великих покупок (х5) зменшився на 4,1 п. і встановився на позначці 74,3.
Індекс економічних очікувань в березні зменшився на 9,9 п. і склав 76,9. Динаміка складових цього індексу виглядає так:
- індекс очікуваних змін особистого матеріального становища (х2) скоротився в порівнянні з минулим місяцем на 11,7 п., склавши 75,1;
- індекс очікуваного розвитку економіки країни протягом найближчого року (х3) зменшився на 12,1 п. - до 67,9;
- індекс очікуваного розвитку економіки країни протягом найближчих 5 років (х4) знизився до 87,7, що на 6,0 п. менше показника лютого.
У березні показник індексу очікуваної динаміки безробіття склав 133,4, що на 4,7 п. вище показника минулого місяця.
Індекс інфляційних очікувань стабільний - 185,4, що на 2,7 п. вище за минулий місяць. Очікування українців щодо курсу гривні протягом найближчих трьох місяців значно погіршилися: індекс девальваційних очікувань зріс на 21,5 п. - до значення 154,0.
"Індекс споживчих настроїв в березні зменшився до значення квітня 2019 року. Найбільше падіння зафіксоване за індексом оцінки та очікувань особистого доходу і розвитку економіки в найближчий рік", - йдеться в дослідженні.


Втім, ще до коронакризи споживчі настрої в Україні погіршувалися. Так у січні споживчі настрої українців погіршилися на 3,1 пункту – до 89 пунктів за 200-бальною шкалою.
Однак у НБУ вважають, що все "в нормі". Ажіотажний попит на продукти, що спостерігався після введення карантину, спав, ціни на деякі категорії продуктів повернулися до нормального рівня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



