Кошти будуть направлені на фінансування наукових і некомерційних організацій.

Компанія Google вирішила виділити 6,5 мільйонів доларів на боротьбу з поширенням фейкових новин про пандемію коронавірусу. Як повідомляє Financial express, мета ініціативи – пробитися крізь "надлишкову" інформацію про вірус і надати користувачам надійні рекомендації про боротьбу з ним.
Компанія буде фінансувати наукові та некомерційні організації по всьому світу, які будуть займатися перевіркою інформації, в першу чергу, пов'язаної з коронавірусом. У рамках цієї кампанії Google буде також займатися навчанням індійських журналістів розпізнавати неправдиву інформацію.
У Google відзначили, що нададуть особливу підтримку деяким організаціям, які займаються перевіркою достовірності інформації по всьому світу, щоб допомогти уникнути "шкідливого" поширення фейкових новин. Серед таких організацій, зокрема, Full Fact, Maldita і Correctiv, які детально висвітлюють поширення Covid-19 в Італії, Німеччині, Великій Британії, Іспанії та Франції.
Крім того, частина з цих 6,5 мільйонів піде на фінансування Американської асоціації сприяння розвитку науки і Австралійського наукового медіацентру. Це дозволить полегшити доступ журналістів до джерел експертної інформації. Компанія також займеться створенням бази даних для журналістів.
Підписуйтесь на наш Telegram-канал з новинами технологій та культури.


Ввечері 2 квітня кількість зафіксованих випадків інфікування коронавірусом SARS-CoV-2 перевищила один мільйон. Всього в даний момент COVID19 хворіють понад 740 тисяч осіб. Стан майже 38 тисяч з них (5%) – тяжкий або критичний.
Перше місце в світі за кількістю зафіксованих випадків захворювання займає США, де виявлено понад 236 тисяч інфікованих. Найбільша кількість смертей від коронавірусу– в Італії (майже 14 тисяч) та Іспанії (понад 10 тисяч).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



