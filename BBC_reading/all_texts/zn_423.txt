Позику нададуть у рамках діючою програми, що відкрито к 2014 році.

Європейський інвестиційний банк (ЄІБ) погодився надати Україні позику в обсязі 40 млн євро для швидкого реагування та проведення необхідних заходів з подолання коронавірусу в Україні.Позика буде надана в рамках діючого проекту "Програма розвитку муніципальної інфраструктури України", відкритого в 2014 році.
Вчора, 23 березня, Мінрегіон отримав від ЄІБ план дій щодо надання обговореної позики. Наразі сторони узгоджують деталі та терміни співробітництва.
"В умовах сьогоднішньої надзвичайної ситуації, створеної коронавірусом, кожна ініціатива, яка має на меті ресурсне підсилення протидії пандемії, є вкрай  важливою та терміновою. Мінрегіон в цьому питанні буде співпрацювати із Міністерством охорони здоров'я та Міністерством фінансів задля отримання єдиного результату – швидкого отримання кредиту. Ці кошти позики від Європейського інвестиційного банку будуть направлені на придбання необхідного медичного обладнання. Мінрегіон вже працює з МОЗ України щодо переліку обладнання, яке маємо закупити на ці кошти", – прокоментував подію Олексій Чернишов.
 

Раніше повідомлялось, що Україна і МВФ ведуть переговори, результатом яких може стати збільшення фінансування з $ 5,5 млрд до $ 9,5 млрд.
Передбачається фінансування за двома програмами. Одна з яких - розширене фінансування (EFF), друга - швидке фінансування через коронавірус (RFI).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



