На міру запобіжного заходу для бойовика наполягла прокуратура.

Бойовика терористичного угруповання "ДНР", затриманого СБУ в Одесі, взяли під варту з правом внесення застави. Такий запобіжний захід обрав суд у вівторок, 21 квітня, за клопотанням прокуратури Донецької області.
Згідно з ухвалою суду, підозрюваний має 60 діб перебувати під вартою, але може вийти на свободу після внесення 210 200 гривень застави, повідомляє пресслужба обласної прокуратури.
За даними слідства, мешканець Донецька приєднався до бойовиків у 2014 році, вступивши до лав одного з розвідувально-диверсійних підрозділів батальйону "Шум" козачого союзу "Область війська Донського". Потім у складі вогневої групи підтримки так званої "1-й Слов'янської бригади" 1-го армійського корпусу окупаційних формувань РФ воював проти сил АТО в районі Вуглегірська, Дебальцевого, Пісків, Спартака, Логвинового і Донецького аеропорту.
У 2018 році він залишив незаконні збройні формування і перебрався на підконтрольну українському уряду територію. Переховувався від слідства у Харкові, Києві та Одесі, де отримав нові документи. Весь цей час ексбойовик приховував свою причетність до угруповання "ДНР".
Ексбойовику інкримінують участь у терористичній групі чи організації (ч. 1 ст. 258-3 Кримінального кодексу України). Прокуратура готує клопотання про взяття підозрюваного під варту.



Як повідомлялося, у лютому 2019 року суд засудив бойовика угруповання "ДНР" до 9,5 років позбавлення волі. Уродженець Горлівки приєднався до окупантів в 2015 році, займав посаду механіка-водія і брав участь у бойових діях проти української армії, поки його не затримали у березні 2018 року.
У листопаді до восьми років колонії засудили бойовика "ЛНР". Мешканець Дніпра вступив до лав терористів з 2014 році, пройшов курс підготовки в тренувальному таборі в Бєлгороді і протягом майже п'яти років брав участь у бойових діях проти України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



