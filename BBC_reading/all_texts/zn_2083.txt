Адвокат просив госпіталізувати свою підзахисну.

Київський апеляційний суд відхилив скаргу на продовження арешту Юлії Кузьменко, яка фігурує у справі про вбивство журналіста Павла Шеремета. Так, підозрювана перебуватиме під вартою до 30 травня.
"Ухвалу Печерського суду... залишити без змін, апеляційну скаргу... залишити без задоволення", - йдеться в ухвалі суду.
Повний текст постанови оголосять 4 травня о 16:30.
В апеляції на продовження арешту йдеться про те, що Юлії Кузьменко необхідне лікування. Зокрема, адвокат Тарас Безпалий просив госпіталізувати його підзахисну.



Нагадаємо, у вбивстві журналіста Павла Шеремета підозрюють дитячого кардіохірурга і волонтерку Юлію Кузьменко, рок-музиканта і бійця ССП Андрія Антоненка і військового медика Яну Дугар. У справі також фігурує подружжя добровольців Владислав та Інна Грищенки.
Печерський суд відправив Дугарь під домашній арешт, а Антоненка взяв під варту без права внесення застави до 1 червня. Також Печерський районний суд міста Києва продовжив запобіжний захід Юлії Кузьменко. Вона залишиться під арештом до 30 травня. Адвокат підзахисної вважає, що підозра необгрунтована, а ризики недоведені, зокрема ризик втечі, адже зараз кордон контролюються посилено.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



