За словами міністра закордонних справ, Києву потрібно вирішити кілька тактичних і одне стратегічне завдання.

Влади України розробляє концепцію повернення окупованого Росією Криму під свій контроль, але для цього ще потрібно вирішити кілька тактичних і одне стратегічне завдання. Про це в інтерв'ю "Радіо НВ" розповів міністр закордонних справ Дмитро Кулеба.
"Тактичні завдання. Перше - як ми тримаємо окупований Крим стратегічно на порядку денному, щоб це питання не забувалося. Друге - як ми забезпечуємо ефективність санкційного режиму щодо Криму. Третє - які додаткові міжнародні інструменти ми можемо залучити для того, щоб чинити тиск на Росію. І кілька інших", - заявив міністр.
Водночас він додав, що стратегічним завданням є спосіб, у який буде повернутий Крим Україні.
"Я абсолютно переконаний, що це так і станеться. Це не дипломатична фантазія, а цілком прагматичний розрахунок", – зазначив Кулеба.


Нагадаємо, посол України в Німеччині Андрій Мельник запропонував ексканцлер Німеччини Герхарду Шрьодеру парі. Дипломат готовий посперечатися, що через 20-25 років анексований Росією Крим повернеться в Україну.
Останнім часом Росія активізувала спроби добитися зняття санкцій за агресію проти України, прикриваючись необхідністю боротися з пандемією коронавірусу COVID-19. У квітні РФ двічі намагалася провести через Генеральну асамблею ООН відповідні проекти резолюцій, обидва рази їх блокували Україна і партнери.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



