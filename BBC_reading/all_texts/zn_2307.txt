Нацбанк очікує на 2 мільярда менше переказів ніж у 2019 році.

Національний банк (НБУ) переглянув прогноз обсягу переказів трудових мігрантів в Україну в 2020 році з $ 12,5 млрд до $ 10 млрд. Про це йдеться в щоквартальному Інфляційному звіті за квітень, передає прес-служба НБУ.
"Цей прогноз ґрунтується на припущенні про скасування більшості карантинних заходів до кінця другого кварталу 2020 року", — наголошується в повідомленні.
Як наголошується в звіті, за експертними оцінками, протягом карантину в Україну повернулися близько 10% працівників, а ще 10%, які планували виїзд на сезонні роботи у другому кварталі, залишаться в Україні. У той же час доходи працівників, які залишилися за кордоном, знизяться внаслідок охолодження економіки цих країн.
Як повідомлялося, в 2019 році обсяг грошових переказів трудових мігрантів в Україну склав $ 12,02 млрд, що на 8,2%, або на $ 906 млн вище аналогічного показника за 2018 рік.


Відзначимо, за період карантину в Україну повернулися 2 мільйона українців, які працювали за кордоном. В ООН повідомили про те, що через пандемію коронавірусу світ охопить рекордний рівень безробіття.
Детальніше про те, як Україні відновити втрачене через карантин економічне зростання читайте в статті Андрія Паливоди "Повернути втрачене" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



