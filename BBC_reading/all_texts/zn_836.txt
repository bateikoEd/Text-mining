За добу загасили більше 700 загорань.

В Україні за добу зафіксували 787 випадки загорань, вогонь пройшов 924,93 гектари землі по всій країні. Майже у всіх випадках винні люди, які підпалюють суху траву. Тільки за вихідні пожежники 33 рази виїжджали на гасіння сухої трави, комишу та самосівів, пише пресслужба ДСНС.
За останню добу рятувальники Київщини ліквідували 129 пожеж в екосистемах. Найбільше пожеж було у Білоцерківському, Сквирському, Кагарлицькому, Володарському, Тетіївському, Баришівському, Ставищенському районах. Загальна площа ліквідованих пожеж зайняла 169, 4 га.
Протягом 6 квітня рятувальники також виїжджали на пожежі у Кіровоградщині, Дніпропетровщині, Чернігівщині, Хмельниччині та Житомирщині.
В ДСНС також нагадали, що досі горить трав'яний настил у Чорнобильській зоні. Станом на 7:00 7 квітня у на території горить близько десяти гектарів землі. Рятувальники запевняють, що ситуація "повністю контрольована", а радіаційний фон у Києві та Київській області в межах норми.
Радіаційний фон не перевищує природних фонових значень: Київ – 0,013 мР/год, Київська область – в межах 0,011 мР/год при допустимому фоні 0,05 мР/год. 
У Чорнобильській зоні відчуження потужності еквівалентної дози гамма-випромінювання також не змінилися: Чорнобиль – 0,2 мР/год при контрольно допустимому рівні до 0,55 мР/год, пункт пропуску Дитятки 0,1 мР/год при контрольно допустимому рівні до 0,2 мР/год.



Про задимленість та масовий підпал трави у Києві також зазначив міський голова столиці Віталій Кличко. За його словами, за останні два тижні в столиці 131 раз виїжджали на гасіння пожеж, а за минулу добу зафіксували близько 40 пожеж. Кличко звернувся до киян і закликав їх повідомляти поліції про паліїв.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



