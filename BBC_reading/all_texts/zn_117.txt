У нараді в Офісі генпрокурора беруть участь Артем Ситник і Назар Холодницький.

У Києві на Резницькій 13/15 проходить спільна нарада новопризначеного генерального прокурора Ірини Венедіктової з очільниками Національного антикорупційного бюро та Спеціалізованої антикорупційної прокуратури Артемом Ситником і Назаром Холодницьким.
"В Офісі генерального прокурора розпочалася спільна нарада керівництва Офісу та Національного антикорупційного бюро України щодо ефективності роботи НАБУ і САП", - повідомляє прес-служба Офісу генпрокурора у вівторок, 24 березня.
На нараді обговорюватимуться "актуальні проблеми виявлення та ефективність розслідування корупційних злочинів, а також проблеми, пов'язані із відшкодуванням збитків, завданих державі корупційними злочинами".


Як повідомлялося, 17 березня президент Володимир Зеленський підписав указ про призначення Ірини Венедіктової генпрокурором. Запропоновану Зеленським кандидатуру підтримали 269 народних депутатів. При цьому у фракції "Слуга народу" забракло власних голосів для прийняття рішення – допомогли "Опозиційна платформа-За життя", групи "За майбутнє", "Довіра" та позафракційні депутати.
Докладніше про перспективи прокуратури та ДБР в контексті кадрових перестановок читайте в матеріалі Олександра Леменова "Як Зеленський міняє "своїх людей" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



