Судячи з усього, в ОП вирішили прикритися лояльними громадським для зняття з себе політичної відповідальності за сумнівні рішення.

В Офісі президента планують створити якусь громадську раду для обговорення найбільш резонансних кримінальних проваджень, повідомив керівник ОП Андрій Єрмак. В якості прикладу він навів справа Тетяни Чорновол: їй оголосили підозру у навмисному вбивстві людини, яка задихнулася під час пожежі в Офісі "Партії регіонів" у лютому 2014 року.
"Найближчим часом за сприяння ОП почне працювати громадська рада, яка складатиметься зі справжніх героїв війни на Донбасі, активістів, авторитетних людей, які є "совістю нашої нації". Всі такі справи, як і стосовно пані Чорновол, виноситимуться на обговорення цієї ради", - розповів Єрмак в ході онлайн-конференції, організованої аналітичним центром Atlantic Counsil у понеділок, 4 травня.
За словами керівника ОП, необхідність існування такої ради обумовлена наявністю великої кількості справ, що викликають резонанс у суспільстві.



О 6:00 10 квітня слідчі ДБР прийшли з обшуком у будинок Тетяни Чорновол і вручили їй повідомлення про підозру у скоєнні низки злочинів. Найтяжчий епізод, який їй інкримінували, -  умисне вбивство чоловіка під час підпалу офісу "Партії регіонів" 18 лютого 2014 року. Слідство стверджує, що Чорновол разом з невстановленим чоловіком кинули коктейлі Молотова в будівлю на вулиці Липській у Києві. Під час пожежі від отруєння продуктами горіння загинув Володимир Захаров 1948 року народження, який намагався врятувати від вогню партійні сервери.
Чорновол нагадала, що зі своїм чоловіком намагалася відвернути увагу міліції, врятувати майданівців, і "відтягнути на себе" "тітушок", які вбивали активістів Майдану в Маріїнському парку.
У ході обшуків в ексдепутатки вилучили куртку, каску і рюкзак, що були на ній 18 лютого 2014 року, мобільний телефон та зареєстровану зброю. 
14 квітня Печерський суд Києва відправив Чорновол під домашній арешт.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



