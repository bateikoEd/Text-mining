За прогнозами, новий смартфон може коштувати близько 750 доларів.

Пандемія нового коронавірусу та ситуація, яка склалася в світі через неї, може призвести до того, що iPhone 12 буде набагато дешевшим за своїх попередників. Вартість нового смартфона Apple може лежати в діапазоні 700-750 доларів, повідомляє "Популярная механика" з посиланням на аналітика компанії UBI Research Лі Чун Хуна.
На думку аналітика, цього року через кризу буде продано близько 160 мільйонів iPhone, що на 40 мільйонів менше, ніж у попередньому році. Разом з тим, Apple може зберегти свої показники. Хун прогнозує, що цього року будуть популярні смартфони з OLED-екраном, саме таким і буде новий iPhone, але конкуренція на ринку традиційно висока.
За словами аналітика, компанія буде змушена знизити собівартість, щоб утримати прийнятну ціну на iPhone. Він прогнозує, що в якості можливого рішення корпорація може відмовитися від додаткових сенсорних шарів у OLED-дисплеї, що знизило б вартість смартфона орієнтовно на 20%.
Підписуйтесь на наш Telegram-канал з новинами технологій та культури.


15 квітня Apple представила iPhone SE 2. Він виглядає так само, як iPhone 8 2017-го року, але всередині у нього-процесор A13 Bionic, який встановлений в iPhone 11 і 11 Pro. Ціна пристрою стартує від 399 доларів в США і від 479 євро в Європі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



