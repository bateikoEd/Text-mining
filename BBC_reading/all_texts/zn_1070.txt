У протоколі лікування з'явився новий препарат.

Міністерство охорони здоров'я оновило протокол лікування хворих на COVID-19, грунтуючись на досвіді Японії, Австрії та інших країн. Про це повідомив міністр охорони здоров'я України Максим Степанов, передає прес-служба МОЗ.
Наголошується, що був визначений чіткий алгоритм застосування ліків, а також передбачена можливість застосовувати препарат "Фавіпіравір".
"Над оновленням протоколу лікування хворих на COVID-19 ми працюємо постійно. У цілодобовому режимі відстежуємо кращий практичний досвід інших країн у боротьбі з коронавірусом, а також власний, і будемо при необхідності вносити в протокол зміни для більш ефективного результату лікування, - зазначив Максим Степанов. Зокрема, сьогодні наші фахівці визначили більш чіткий алгоритм застосування лікарських засобів, а також можливість застосовувати препарат "Фавіпіравір".
Крім цього, оновлена версія документа містить детальну інформацію про дозування препаратів, а також покращений алгоритм дій медиків у разі погіршення стану пацієнтів і оновлені протипоказання у відповідності з актуалізованою версії бельгійської установки (рекомендації по лікуванню хворих COVID-19).


Нагадаємо, 2 квітня Міністерство охорони здоров'я затвердило єдиний державний протокол для лікування хворих на коронавірус. Україна імпортувала з Франції препарат Плаквеніл для лікування інфікованих коронавірусом.
ZN.UA зібрало 80 фактів про те, що потрібно знати про коронавірус SARS-CoV-2.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



