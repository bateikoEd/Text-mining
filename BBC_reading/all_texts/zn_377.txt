Глава МЗС Кулеба домовився про захист українців в Румунії на час карантину.

Міністр закордонних справ України Дмитро Кулеба в ході телефонної розмови з главою МЗС Румунії Богданом Ауреску домовився про захист громадян України в Румунії під час обмежень транспортного сполучення і безперебійного транзиту українських вантажів по румунській території. Про це повідомляє прес-служба українського МЗС.
"Звертаюся до вас з проханням всіляко підтримувати громадян України, які перебувають у Румунії в той час, коли транспортне сполучення фактично припинено, і підтверджую, що ви можете розраховувати на відповідне ставлення до громадян Румунії в Україні в цей складний період", — заявив Кулеба.
Крім того, міністр звернув увагу глави МЗС Румунії на неприпустимість спроб Росії послабити санкції на тлі пандемії COVID-19.
"Я хотів би також звернути вашу увагу на заклики Росії послабити санкції під приводом пандемії коронавірусу і супутньої економічної нестабільності у світі. Ці заклики недоречні і неприпустимі. Дуже важливо, щоб ніхто не міг користуватися нинішньою складною ситуацією заради досягнення політичних цілей. Санкції були введені в результаті агресії Росії проти України, і пандемія коронавірусу не має до них ніякого відношення", — зазначив український міністр.
Як повідомляє МЗС, Ауреску запевнив Кулебу, що згоден з таким підходом до питання збереження санкцій проти РФ. Він також запросив главу МЗС України здійснити візит до Румунії.

Раніше українське МЗС домовивлося з Угорщиною про послаблення для українців на її території. Так, на час карантину українців не будуть штрафувати за прострочені документи і візи.
За даними МЗС, на сьогодні в Україну повернулися 80 482 тисячі українців, 160 громадян України перебувають на карантині в 15 країнах світу, 20 українців проходять лікування від коронавірусу за кордоном, шість чоловік одужали, троє померли.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



