Міністр охорони здоров'я назвав області, які не надали останні дані.

Сім областей не надали інформацію про тестування на коронавірус за минулу добу, повідомив міністр охорони здоров'я Максим Степанов. Обставини ситуації повинен з'ясувати головний санлікар України Віктор Ляшко.
"За минулу добу здійснено 1988 досліджень методом ПРЛ. Така низька кількість тестів пов'язана з тим, що, по-перше, кількість людей, які звернулися з відповідною симптоматикою, при якій потрібно проводити ПРЛ, зменшилася, але, з іншого боку, за минулу добу 7 областей не подали жодної інформації про тестування українців на коронавірус", - сказав Степанов під час брифінгу.
Він повідомив, що дані не надали Вінницька, Луганська, Чернівецька, Чернігівська, Сумська, Херсонська та Хмельницька області.
"Це неприпустимі речі. Я вже дав відповідне розпорядження головному санітарному лікарю України Віктора Ляшка, який з'ясовує обставини ситуації, що склалася", - додав Степанов.


Нагадаємо, станом на 20 квітня в Україні зафіксовано 5710 випадків зараження коронавірусом, з них 261 випадок – за останню добу. Всього в Україні від COVID-19 помер 151 людина, одужали – 359.
Раніше глава МОЗ Степанов заявив про те, що зростання числа інфікованих протягом тижня є цілком прогнозованим. Адже на Великодні свята багато українців не дотримувалися карантинного режима.
Як повідомляло ZN.UA, в Офісі президента очікують, що пік захворюваності може бути зафіксований 5-10 травня, після того, як на Великдень віруючі масово відвідали церкву, ігноруючи карантин. Тому ослаблення карантину буде залежати від того, як минуть великодні свята, і від їх впливу на епідеміологічну ситуацію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



