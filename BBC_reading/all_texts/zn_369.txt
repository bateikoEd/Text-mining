Пекарі та мірошники просять обмежити експорт зерна.

Зростання вартості продовольчої пшениці дуже скоро призведе до подорожчання хліба і хлібобулочних виробів для споживачів на 15-20%. Про це заявили у Всеукраїнській асоціації пекарів та асоціації "Мукомол України".
Наголошується, що вже склалася критична ситуація на внутрішньому ринку зерна. Причина - зростання попиту на зовнішніх ринках і через сезонні чинники збільшуються ціни на продовольчу пшеницю.
"Наприклад, тільки за останні десять днів середня ціна на пшеницю другого і третього класу зросла на 400-500 грн/тонну. Таке подорожчання вже в найближчому майбутньому призведе до зростання ціни на борошно всіх сортів на 500-600 грн/тонну. Оскільки борошно в собівартості хліба становить більше 40%, то підвищення ціни на цей товар першої необхідності для громадян складе 15-20%", - зазначають асоціації.
Крім того, асоціації констатують зростання попиту на хліб і хлібобулочні вироби в роздрібних мережах на 30-40% від нормального сезонного рівня, а в деяких точках відзначають кратне зростання.
Всеукраїнська асоціація пекарів та асоціація "Мукомол України" мають намір звернутися до президента України з проханням допомогти зберегти нинішній рівень цін.
В якості можливих заходів вони вказують введення тимчасового обмеження на експорт зернової продукції продовольчої групи.


Як писало ZN.UA, світ побоюється голоду, який нерідко настає слідом за будь-якою епідемією. Тому ціни на аграрну продукцію зростають, а закупівлі збільшилися. Українські аграрії вирішили скористатися ситуацією.
Докладніше читайте у статті ZN.UA від Андрія Паливоди – "Надія vs коронакриза".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



