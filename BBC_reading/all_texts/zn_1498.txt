В Житомирській області згоріли три хутори і 39 споруд.

Пожежу на території Житомирської області буде подолано менш ніж за тиждень. Про це повідомив міністр внутрішніх справ України Арсен Аваков.
"В Овручі з секретарем РНБО Олексієм Даниловим, керівником ОП Андрієм Єрмаком заслухали представників ОДА, ДСНС, НПУ, Держлісагенство щодо пожеж у регіоні. Здійснили повітряний моніторинг над районом пожежі. Рятувальники, авіація, 50 одиниць техніки працюють 24/7. Врятовано 4 села. За 3-4 дні подолаємо!", - написав міністр у Twitter.
В Овручі з секретарем РНБОУ О. Даніловим,керівником ВП А. Єрмаком заслухали представників ОДА,ДСНС,НПУ, Держлісагентства щодо пожеж у регіоні.Здійснили повітряний моніторинг над районом пожежі. Рятувальники,авіація,50 од.тих. працюють 24/7.Врятовано 4 села.За 3-4 дні подолаємо! pic.twitter.com/SSCC5iFEWt
Також Аваков заявив, що правоохоронці розглядають дві версії виникнення пожеж у Житомирській області - суховії та навмисний підпал.
За словами глави ДСНС України Миколи Чечоткіна, пожежа на території Житомирської області охопила 4090 га територій.
Секретар Ради національної безпеки і оборони України Олексій Данилов припустив, що до підпалів на території Житомирської області можуть мати відношення місцеві власники землі.
"Незважаючи на свята, робота не зупиняється. Сьогодні разом з керівником Офісу Президента України Андрієм Єрмаком, міністром внутрішніх справ Арсеном Аваковим, головою Державної служби України з надзвичайних ситуацій Миколою Чечоткіним були в робочому відрядженні в Овруцькому районі Житомирської області, вивчали ситуацію, пов'язану з пожежами. На нараді розглядалося, зокрема, питання відповідальності власників землі, які можуть мати відношення до виникнення підпалів. Висновки будуть скоро", - написав Данилов на сторінці в Facebook.



З 4 квітня рятувальники борються з лісовими пожежами в Житомирській області. Вогонь поширився на села Острова, Личмани і три хутори, 39 будівель згоріли дотла. Горить лісова підстилка, трава, сухе торішнє листя і бурелом на площі до 1000 гектарів. Також повідомлялося про займання торфовищ.
Голова ДСНС Микола Чечоткін звернувся до Генерального штабу ЗСУ з проханням допомогти рятувальникам загасити лісові пожежі в Житомирській області.
Увечері 11 квітня охорона Базарського лісництва зловила двох паліїв. Один з них підпалив траву, а другий – лісосмугу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



