Представники сільськогосподарської культури обробляли маніок і гарбуз ще 10 тисяч років тому.

Міжнародна група вчених виявила в південно-західній частині Амазонії сліди великої сільськогосподарської культури, яка обробляла маніок і гарбуз ще 10 тисяч років тому. Таким чином, кількість "першоджерел" сучасної цивілізації доповнилася ще одним пунктом, повідомляє Naked science.
Знахідки були зроблені на території сучасної Болівії в савані Льянос-Мохос. Зазначається, що місцева "культура насипів" відома давно, але вважалася не такою вже й давньою.
Виявилося, що перші люди прибули сюди між 14600 і 15600 років тому і незабаром розгорнули широку діяльність, сліди якої і виявили дослідники. Зокрема, були знайдені канали, дамби, насипи. Але найцікавіше – підняті над рівниною острови густого лісу, навколо яких влаштовували поля і грядки. Багато з таких пагорбів збереглися до цих пір.
Облетівши місцевість, археологи ідентифікували більше 6400 пагорбів розмірами від 0,5 до 16 гектарів. Десятки з них були досліджені "на землі". Розкопки дозволили зібрати зразки осадових порід для точного датування, а також для аналізу фітолітів — мінералізованих силікатних частинок, які накопичуються в рослинах. Форма і розміри фітолітів у кожного виду свої, і їх використовують для ідентифікації давніх рослинних решток.
Були знайдені фітоліти маніока, датовані віком 10 350 років, гарбуза віком 10 250 років і маїсу — віком 6850 років. На думку авторів роботи, така "вуглеводна дієта" жителів Льянос-Мохос доповнювалася м'ясом великих тварин, що жили в савані, і рибою з місцевих річок і озер.
На думку дослідників, вже тоді стародавні люди почали переходити від полювання і збирання до осілого селянського способу життя. Разом з тим, в іншому ця цивілізація залишається загадкою. Невідомо, навіщо влаштовували ці лісисті острів, за яким принципом вибиралися їх розміри і так далі.
Підписуйтесь на наш Telegram-канал з новинами технологій та культури.


Раніше міжнародна група археологів виявила в Еквадорі зразки кераміки, які належали невідомій культурі. Знайдені зразки вказують на те, що представники цієї культури жили паралельно з найстаршою цивілізацією в обох Америках.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



