Але великі міста ризикують отримати сотні нових хворих COVID-19 через відкриття громадського транспорту.

Прем'єр-міністр України Денис Шмигаль запропонував з 11 травня збільшити кількість громадського транспорту з послабленням карантину в Україні, але таке рішення має бути прийнято на розсуд місцевої влади.
"Кількість місць у транспорті... з 11 травня потрібно збільшити, щоб забезпечити людям можливість дістатися на роботу. Тут кожне місто і кожен орган самоврядування повинен також адаптивно і розумно підходити до відкриття громадського транспорту в містах", - сказав Шмигаль під час засідання уряду в середу.
Він додав, що великі міста ризикують отримати сотні нових хворих на коронавірусну хворобу через відкриття громадського транспорту.
"Тут потрібно діяти поступально і дивитися, в першу чергу, на питання безпеки. Кожен мер несе відповідальність за ситуацію в місті і за режим роботи громадського транспорту", - зазначив Шмигаль.
Відзначимо, що нові дані з Університету Пенсильванії, що входить до Ліги Плюща та одного з найпрестижніших навчальних закладів у світі, припускають, що пом'якшення карантину в містах та штатах США може призвести до додаткових 233 тисяч смертей від COVID-19.


Нагадаємо, карантин в Україні ввели з 12 березня, та продовжили до 22 травня. Вже з 11 травня Україна розпочне перший етап виходу з карантину. Зокрема уряд дозволив поновити роботу зон відпочину, салонів краси, літніх майданчиків кафе та роботу закладів громадського харчування "на виніс". Також запрацювали сервіси побутової техніки, стоматологи, аудитори, адвокати, нотаріуси тощо.
Однак будь-які регулярні пасажирські перевезення все ще залишаються під забороною в Україні, Офіс президента повідомляв, що столичне метро запрацює вже з червня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



