Українська промислова компанія Інтерпайп звернулася до Зеленського з проханням розібратися з ситуацією.

Кабінет міністрів і Нацкомісія з регулювання енергетики і комунальних послуг (НКРЕКП) в останні місяці системно приймають рішення, спрямовані на подорожчання електроенергії для промислових споживачів. Про це йдеться в листі промислової компанії "Інтерпайп" в адресу президента Володимира Зеленського.
У компанії нагадали, що на початку березня НКРЕКП додала один додатковий час пікового тарифу на електроенергію, після чого кількість годин дії нічного тарифу скоротилася з 9 до 8.
Крім того, в кінці березня НАЕК "Енергоатом" в односторонньому порядку обмежила відпуск електричної енергії, що продається за PSO-зобов'язаннями, на адресу держпідприємства "Гарантований покупець" і почала продажі на ринку на добу вперед (РДН) за максимальною ціною "прайс-кепа".
"На початку квітня НКРЕКП повністю заборонила імпорт електроенергії незважаючи на те, що частка імпорту в загальному балансі споживання електроенергії становила менше 1%, а тому не представляла загрози для вітчизняної енергетики", — наголошується в повідомленні.
У той же час у середині квітня НЕК "Укренерго" обмежила базове навантаження атомних електростанцій (АЕС) на користь виробництва дорогої електроенергії на вітрових, сонячних і теплових електростанціях (ВЕС, СЕС і ТЕС).
"Зупинка 17% потужностей "Енергоатому" призвела до збільшення виробництва "зеленої" та теплової електроенергії, а також істотно вплинула на ціну електроенергії. Замість дешевої атомної енергії споживачі повинні були платити за дорогу "зелену". А останнє рішення Кабміну дозволяє припустити, що з травня на енергетичному ринку почнеться безконтрольне і необґрунтоване зростання цін на електроенергію", — підкреслюється в повідомленні.
Йдеться про те, що за рішенням уряду "Енергоатом" в кінці квітня — початку травня повністю зупинить три атомних блоки (№6 Запорізької АЕС, №3 Рівненської АЕС та №2 Запорізької АЕС) загальною потужністю 3000 МВт/год, а також зменшить виробництво електроенергії ще на 5 блоках.
"Ситуація, що склалася на українському енергетичному ринку, суперечить здоровому глузду. Споживання енергоносіїв у світі та в Україні істотно скорочується, ціни на нафту, природний газ і вугілля падають, а в Україні ж тарифи ростуть. Причому, на сьогодні вартість електроенергії в Україні майже вдвічі перевищує тарифи, які діють в країнах Східної Європи: Польщі, Угорщині, Румунії, Словаччині — згідно з даними ДП "Оператор ринку", — сказано у зверненні.
За словами директора з економіки та фінансів компанії "Інтерпайп" Дениса Морозова, ці дії призвели до різкого зростання цін на електроенергію для промисловості.
"В останні дні квітня тарифи виросли на рекордні 38%, що свідчить про системні дії уряду, спрямовані на свідоме підвищення вартості електроенергії в інтересах приватного монополіста, а не для підтримки всієї української промисловості", — заявив Морозов.
Представник компанії підкреслив, що підприємства "Інтерпайп" — одні з небагатьох працюючих в регіоні, на них працює 11 тисяч осіб.
"Зростання тарифів на електроенергію відбирає у промисловості кошти для зарплат і інвестицій на користь енергетичного монополіста. Ми будемо змушені скорочувати людей і закривати цехи. Це призведе до різкого зниження податкових відрахувань і ліквідації робочих місць і, як наслідок, викличе соціальну напругу в регіоні", — додав Морозов.


Раніше повідомлялося про плани Міненерго зупинити три енергоблоки АЕС на користь Ріната Ахметова.
"Зелений" тариф - причина подорожчання на 25% тарифів на електроенергію, яке в основному торкнеться середніх і малих підприємств, приєднаних до мереж обленерго. Детальніше читайте у статті Вікторії Ільченко "Тарифи "зеленої генерації" сплатить бізнес" і в матеріалі Сергія Следзя "Негативогенератор" на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



