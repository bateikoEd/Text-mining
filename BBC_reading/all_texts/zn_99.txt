У міністерстві не вщухають кадрові ротації на вищому рівні.

Кабінет міністрів призначив заступницю ексміністерки Ганни Новосад тимчасовою очільницею Міністерства освіти і науки України.
Тимчасово МОН керуватиме Любомира Мандзій, рішення прийнято на засіданні уряду у середу, 25 березня. Сьогодні ж уряд звільнив з цієї посади іншого заступника Новосад  - Юрія Полюховича, призначеного 10 березня.
Любомира Мандзій  народилася 10 травня 1973 року у селі Опака на Львівщині. У 1995 році закінчила Львівський державний університет ім. Івана Франка за спеціальністю "Географія". У 1998-2001 роках навчалася в аспірантурі вишу за спеціальністю "Політичні інститути та процеси".
З 2001 року до 2016 року працювала на кафедрі політології філософського факультету університету ім. Франка. З 2016 по 2019 роки очолювала департамент освіти і науки Львівської ОДА.
У липні 2019 року перемогла у конкурсі на посаду начальника управління Державної служби якості освіти у Львівській області. 11 вересня того ж року призначена на посаду заступниці Ганни Новосад.


Нагадаємо, 4 березня Верховна Рада звільнила прем'єр-міністра Олексія Гончарука, що призвело до відставки Кабінету міністрів. Того ж дня народні депутати проголосували за призначення Дениса Шмигаля новим головою уряду, і затвердили кадрові зміни в Кабміні. Новосад стала однією з п'яти міністрів, які відмовилися працювати в уряді Шмигаля.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



