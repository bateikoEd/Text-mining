"Правляча партія ПіС повинна розробити альтернативний план проведення виборів".

Дональд Туск вже схвалив рішення не голосувати на виборах, які мають відбутися в Польщі 10 травня, та закликав усіх громадях дослухати до його поради і також їх бойкотувати. Екс-глава Євроради і голова Європейської народної партії записав відповідне звернення, в якому наголосив на тому, що влада не зможе гарантувати безпеку під час проведення виборів в таких умова, а голосування поштою не гарантує жодної конфіденційності.
 
"Прості правила пристойності і порядності не дозволяють брати участь в тому, що пропонує влада… Правляча партія ПіС повинна розробити альтернативний план проведення виборів, який буде безпечним і в принципі справедливим", — зазначив Туск.



Як відомо, польська правляча партія "Право і Справедливість" дотримується думки про те, що вибори повинні відбутися у визначені заздалегідь терміни навіть попри пандемію коронавірусу у світі.


Президентські вибори у Польщі мали відбутися 10 травня. У лютому  нинішній очільник Польщі Анджей Дуда повідомив, що знову балотуватиметься на посаду президента Польщі. 
Однак у березні в країні оголосили епідемію у зв'язку з поширенням коронавірусу COVID-19. Консервативна партія "Право і Справедливість" запропонували запровадити поштові бюлетені замість фізичного голосування і провести вибори попри пандемію. 
В понеділок, 6 квітня, Сейм Польщі прийняв закон про особливі правила проведення президентських виборів 2020 року шляхом "кореспондентського голосування".
Детальніше про це читайте в статті Сергія Желіховського "Пандемія виборам не завада".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



