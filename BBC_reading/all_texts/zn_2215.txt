Експрезидент Грузії може стати представником президента в Кабінеті міністрів і секретарем Національної ради реформ, яку очолює глава держави.

Президент України Володимир Зеленський розглянув і підтримав пропозицію призначити третього президента Грузії Міхеїла Саакашвілі на посаду в Кабміні, яка не потребує затвердження Верховної Ради. Про це повідомили джерела ZN.UA в Офісі президента.
За їх інформацією, Зеленський збирається дати Саакашвілі посаду представника президента у Кабінеті міністрів. Одночасно він може стати ще й секретарем Національної ради реформ, якe очолює Зеленський.
Якщо глава держави не передумає, то призначення "антиШмbгаля" буде оформлено вже на початку наступного тижня відповідними президентськими указами.
Посаду представника президента в Кабміні з листопада минулого року обіймає Олексій Перевезенцев.
Зазначимо, що подання на призначення Саакашвілі віце-прем'єром з реформ було відкликано з Верховної Ради "через помилки в документах". Помилки там дійсно було, однак реальна причина невнесення кандидатури до сесійної зали відрізняється від формальної. За Саакашвілі були готові проголосувати лише 101 з 248 членів президентської фракції.


22 квітня Міхеїл Саакашвілі повідомив, що Володимир Зеленський запропонував йому посаду віце-прем'єра з питань реформ.
Джерела ZN.UA в Офісі президента повідомляють, що кандидатуру Саакашвілі Зеленському запропонував голова ВП Андрій Єрмак. Він давно знайомий з екс-президентом Грузії: обидва вчилися на факультеті міжнародних відносин КНУ ім. Т. Р. Шевченка.
При цьому більшість фракції "Слуги народу" скептично ставляться до ідеї надання Саакашивли посади в Кабміні. Депутати побоюються, що він використовує її для самопіару і потім зі скандалом піде з уряду, щоб повести свій політпроєкт на вибори.
Сам Саакашвілі пояснював небажання більшості "слуг" голосувати за нього ефектом раптовості і "розгубленістю" депутатів.
Щоб зібрати голоси, Саакашвілі зустрічався з фракціями "Слуги народу" і "Голоси", проте заручитися підтримкою необхідного мінімуму депутатів йому так і не вдалося.
За даними ряду ЗМІ, Саакашвілі обговорював із депутатами також призначення на посаду радника президента і члена Нацради реформ. За словами голови фракції "Слуги народу" Давида Арахамії, для Саакашвілі підібрали "інший формат роботи".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



