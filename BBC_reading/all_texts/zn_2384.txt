Головна причина - пандемія коронавірусу COVID-19.

Голова Європейського центрального банку Крістін Лагард заявила про зміни в прогнозованих показниках інфляції, ВВП та безробіття для єврозони.
За новими показниками інфляція складатиме 0,4 %, а ВВП зменшиться на 5,5 %. Центробанк називає головними факторами погіршення прогнозів наслідки пандемії COVID-19 та обмежувальні дії, які запроваджували  країни для зупинки її поширення.
Хоча ще у січні 2020 року – на початку експансії коронавірусу – експерти ЄЦБ говорили про зростання економіки єврозони на 1,1 % та інфляцію на рівні 1,2 %  в річному вимірі.
В довгостроковій перспективі ріст економіки залишили без змін - на рівні 1,4 %. У 2021 році рівень ВВП сягатиме 4,3 %, а в 2022 році збільшиться  на 1,7 %.
Безробіття в 2020 році зросте до 9,4 % з прогнозованих ще в січні 7,5 %. В 2021 році передбачається не 7,4 %, а вже 8,9 %. Своєю чергою прогноз на 2022 рік змінюється майже на відсоток - 8,4 з 7,3%.
В довгостроковій перспективі (до 2024 року) експерти ЄЦБ прогноз щодо  безробіття збільшили з 7,3 до 7,7%.


З поширенням вірусу, після обвалу цін на нафту та із зануренням усіх фондових індексів у зону інвестиційного армагеддона стає очевидним, що нинішня глобальна економічна криза таки набуває порівнянних із подіями десятирічної давності масштабів. Чим нинішній економічний стрес відрізняється від стресу 2008 року, читайте у статті Віктора Козюка "Коронакриза vs глобальна фінансова криза" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



