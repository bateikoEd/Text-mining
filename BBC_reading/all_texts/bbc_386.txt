Копирайт изображения
UNIAN
Від коронавірусу в Україні вже померли десятки людей. У світі - десятки тисяч.
В Італії переповнені морги і крематорії, в Іспанії як морг використовували навіть міську ковзанку.
Багато жертв Covid-19 помирають в ізольованих палатах, куди не пускають ані рідних, ані друзів.
Які в Україні правила поховання людей з коронавірусом і чи обов'язкова кремація - розповідає ВВС News Україна.
Без відспівування і в лікарняній робі. Італія ледь встигає ховати жертв коронавірусу
Карантин в Україні: чи суперечать нові заборони Конституції
Цілувати?
Ні.
Заборонений будь-який контакт з тілом померлого від коронавірусу.
Всі люди, які беруть участь у похованні, повинні дотримуватися безпеки: взагалі не торкатися тіла, а також мати засоби захисту.
"Саме через контакт, через біологічні рідини, які виділяються з тіла, може поширитися збудник хвороби", - розповів заступник міністра здоров'я і головний санітарний лікар Віктор Ляшко.
Копирайт изображения
GETTY IMAGES
Пан Ляшко видав постанову, у якій прописані всі заходи безпеки під час поховання.
У цьому документі, який ґрунтується на рекомендаціях Всесвітньої організації охорони здоров'я, йдеться, що всі, хто контактує з небіжчиком, повинні мати захист: рукавички, халат, респіратори, окуляри і щиток.
Йдеться насамперед про лікарів, які проводять розтин, і медиків, які транспортують тіло.
Готувати тіло до поховання також потрібно тільки з захистом.
Про всі ці правила лікарі обов'язково мають розповісти родичам і представникам релігійних установ, які будуть проводити похорон.
Копирайт изображения
REUTERS
Image caption
В Італії ховають в закритих трунах
Обробити тіло
Поховання мають проводити у герметичному мішку і у щільно закритій труні.
Тіло перед цим треба обробити дезинфікуючим розчином.
Приміщення, де був небіжчик, треба також повністю дезинфікувати.
У разі країньої необхідності, як йдеться у постанові, до ритуалу перед похованням, можуть допустити до десяти людей.
При цьому у приміщенні має бути тільки одна людина на 10 квадратних метрів площі. А між ними - відстань від 1,5 метра.
Організації, які проводять поховання, мають вести облік людей, які прийшли на похорон.
Копирайт изображения
GETTY IMAGES
Image caption
Через коронавірус в Італії заборонили проводити заупокійні служби. Для країни з глибокими католицькими традиціями - це безпрецедентний крок.
Чи обов'язкова кремація?
У МОЗ кажуть, що не зобов'язували проводити кремацію тіл померлих від інфекції.
"Питання кремації або поховання тіла в могилу вирішує кожен орган місцевого самоврядування з родичами", - заявив заступник міністра охорони здоров'я Віктор Ляшко.
Права на зображення BBC News Україна
BBC NEWS УКРАЇНА
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
