Копирайт изображения
LILLIAN SUWANRUMPHA
Пом'якшення карантинних заходів заплановано з 11 травня 2020 року. Тоді ж мають запрацювати перукарні.
Про це на онлайн брифінгу у Києві розповів міністр охорони здоров'я Максим Степанов та повідомив нову статистику захворювань. В Україні вже понад десять тисяч випадків COVID-19.
За добу зафіксували 540 нових хворих.
Щоб пом'якшення все-таки відбулося, очільник МОЗ закликав українців залишатися вдома на травневі свята та продовжувати дотримуватись умов карантину.
Як коронавірус шириться планетою. Мапа
Коронавірус: що він робить з організмом
Ібупрофен і Covid-19: міфи та правда про ліки
Що коли відкриють?
"Щодо відкриття інших магазинів, щодо пом'якшення карантину, в тому числі для малого бізнесу. Все це ми плануємо робити вже з 11 травня. Воно стосуватиметься і магазинів, і перукарень, і інших побутових речей, якими ми звикли користуватися", - сказав міністр.
За його словами, діяльність продовольчих ринків, яку напередодні дозволив уряд, буде безпечною, якщо ринки працюватимуть в рамках карантинних заходів.
Всі інші торговельні заклади будуть відкриті після пом'якшення карантину.
Люди у парках
При цьому Максим Степанов заявив, що поки що Україні вдається уникнути піку захворюваності на COVID-19.
"Якщо ми і далі будемо дослухатися до вірусологів, епідеміологів, експертів, які розробляють ці заходи, ми зможемо уникнути піку захворюваності", - сказав він.
Проте, зазначив міністр, останніми днями дедалі більше людей не дотримуються карантину і виходять на вулиці. Він закликав залишатись вдома на травневі свята.
"Що ми спостерігаємо в останні дні? Принаймні у місті Києві? Ми спостерігаємо мітинги, вихід людей на вулиці, затори. Ми спостерігаємо збільшення людей у парках. Я розумію, що перебувати у карантині 5-6 тижнів важко", - заявив міністр.
Скільки хворих в Україні?
В Україні вже 10406 випадків коронавірусної хвороби. За добу зафіксували 540 нових випадків.
261 людина померла. 1238 пацієнтів одужали.
Усього потребували госпіталізації 3214 людей, з них 140 дітей та 350 медиків.
У регіонах найбільше хворіють у Києві і на Буковині:
Вінницька область — 417 випадків;
Волинська область — 280 випадків;
Дніпропетровська область — 347 випадків;
Донецька область — 68 випадків;
Житомирська область — 374 випадки;
Закарпатська область — 419 випадків;
Запорізька область — 243 випадки;
Івано-Франківська область — 862 випадки;
Кіровоградська область — 391 випадок;
м. Київ — 1401 випадок;
Київська область — 664 випадки;
Львівська область — 430 випадків;
Луганська область — 33 випадки;
Миколаївська область — 126 випадків;
Одеська область — 277 випадків;
Полтавська область — 203 випадки;
Рівненська область — 637 випадків;
Сумська область — 102 випадки;
Тернопільська область — 779 випадків;
Харківська область — 249 випадків;
Херсонська область — 111 випадків;
Хмельницька область — 82 випадки;
Чернівецька область — 1571 випадок;
Черкаська область — 290 випадків;
Чернігівська область — 50 випадків.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Як перевіритися на коронавірус?
Чи захищають медичні маски від вірусу?
Коронавірус в Україні. Інтерактивна мапа
Хочете отримувати найважливіші новини в месенджер? Підписуйтеся на наш Telegram або Viber!
