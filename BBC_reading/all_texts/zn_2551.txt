Парламент прийняв відповідний закон.

Верховна Рада прийняла закон №3376-1 "Про захист населення від інфекційних хвороб (щодо додаткових гарантій прав медичних та інших працівників, зайнятих у сфері захисту населення від інфекційних хвороб, та членів їх сімей)". За документ проголосували 340 депутатів.
Згідно із законом, держава повинна забезпечити страхові виплати у таких розмірах медичним працівникам державних і комунальних установ охорони здоров'я:
- у разі встановлення групи інвалідності протягом 1 календарного року, що настала внаслідок захворювання на коронавірус, за умови, що таке захворювання пов'язане з виконанням професійних обов'язків в умовах підвищеного ризику зараження - залежно від встановленої працівникові групи інвалідності та ступеня втрати професійної працездатності, але не менше 300-кратного розміру прожиткового мінімуму, встановленого законом для працездатних осіб на 1 січня календарного року;
- у разі смерті працівника державного або комунального закладу охорони здоров'я або державної наукової установи, який виконує професійні обов'язки в умовах підвищеного ризику зараження збудниками інфекційних хвороб - 750-кратному розмірі прожиткового мінімуму, встановленого законом для працездатних осіб на 1 січня календарного року;
Також, в разі інфікування працівника, який виконує професійні обов'язки в умовах підвищеного ризику зараження інфекційними хворобами, страхова виплата призначається і виплачується протягом одного місяця з дня виникнення права на неї. Однак, у разі смерті такого працівника страхова виплата призначається і виплачується одноразово і в рівних частинах членам сім'ї, батькам та утриманцям померлого працівника протягом одного місяця з дня виникнення права на страхову виплату. Члени сім'ї і батьки померлого працівника визначаються згідно з Сімейним кодексом України.
Згідно з прийнятим законом, у разі смерті працівника через коронавірус під час карантину або обмежувальних заходів, пов'язаних з поширенням COVID-19, такий медичний працівник прирівнюється за своїм статусом до військоваих на службі, який помер внаслідок поранення, контузії, каліцтва, захворювання, пов'язаних з виконанням обов'язків військової служби.
Члени сім'ї такого працівника, його батьки та утриманці користуються всіма правами і гарантіями, передбаченими законодавством України для членів сім'ї, батьків та утриманців військовослужбовців, які проходили військову службу та смерть яких настала з вище названих причин.
"Передбачено поширити дію цього Закону на всі випадки інфікування або смерті внаслідок інфікування коронавірусною хворобою (COVID-19) медичні працівники державних і комунальних закладів охорони здоров'я, державних наукових установ, які виконували професійні обов'язки в умовах підвищеного ризику зараження коронавірусною хворобою (COVID-19), що мали місце з моменту встановлення Кабінетом Міністрів України карантину відповідно до Закону України "Про захист населення від інфекційних хвороб" - йдеться у пояснювальній записці. 


Станом на 7 травня в Україні підтвердили 13 691 випадок коронавірусу, з них за останню добу - 507. Загалом через коронавірус в Україні померли 340 осіб, вилікувалися - 2 396. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



