Ожиріння викликає підвищену експресію білка, який коронавірус використовує для проникнення в клітину.

Вчені з Канади та Об'єднаних Арабських Еміратів пояснили, чому ожиріння є одним з основних факторів важкого перебігу захворювання, викликаного новим коронавірусом. Виявилося, що ожиріння викликає підвищену експресію білка АСІ 2, який SARS-CoV-2 використовують як точку для проникнення в клітину, повідомляє Naked science.
До основних факторів ризику тяжкого перебігу COVID-19 відносять похилий вік, зайву вагу і наявність хронічних захворювань, переважно серцево-судинної системи. За даними вчених із США, найбільше госпіталізованих з важким перебігом хвороби було саме з ожирінням.
У ході нового дослідження вчені з'ясували, що організм огрядних людей виробляє підвищену кількість рецепторів, які необхідні SARS-CoV-2 для проникнення в здорові клітини.
Дослідники провели випробування на 16 мишах, яких поділили на дві групи. Виявилося, що організм гризунів, які страждали від ожиріння, виділяв набагато більше ферментів АСЕ2, з якими взаємодіють S-білки коронавірусу, порівняно з мишами з контрольної групи. Найсильніше це спостерігалося у тканинах легенів. Тобто, у вірусу було більше шляхів для проникнення в організм.
Підписуйтесь на наш Telegram-канал з новинами технологій та культури.


У світі, станом на вівторок, 21 квітня, зафіксовано 2 476 916 випадків зараження COVID-19. Найбільшими епіцентрами поширення коронавірусної інфекції є: Сполучені Штати Америки - 786 968 випадків зараження (27 399 за добу); Іспанія - 200 210 випадків (1 536 за добу); Італія - 181 228 випадків (2 256 за добу); Франція - 155 480 випадків (2 382 за добу); Німеччина - 147 065 випадків (1 323 за добу). Україна поки що знаходиться на 42 позиції антирейтингу, між Малайзією і Катаром.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



