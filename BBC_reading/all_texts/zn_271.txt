У середньому розмір пенсії для працюючих пенсіонерів збільшено на 170 гривень.

Пенсійний фонд України здійснив автоматичний перерахунок пенсій працюючим пенсіонерам. У результаті перерахунку збільшено розмір пенсій для 357,1 тисячі людей. У середньому, кожен з них має отримати на 170 гривень 80 копійок більше, повідомили у ПФУ в п'ятницю, 3 квітня.
У ПФУ уточнили, що перерахунок пенсій з 1 квітня 2020 року проводився згідно з законом про загальнообов'язкове державне пенсійне страхування. Перерахунок проводився з урахуванням страхового стажу, набутого за лютий 2020 року.
При проведенні перерахунку було обрано вигідніший для пенсіонера варіант: з урахуванням лише страхового стажу або з урахуванням страхового стажу та заробітної плати, запевнили в Пенсійному фонді.



Раніше повідомлялося про те, що прийняті Верховною Радою законопроекти про протидію коронавірусу не захищають найвразливішу і бідну частину населення – пенсіонерів. Крім того, для підвищення пенсій необхідно переглянути бюджет, дохідна частина якого не виконується з грудня 2019 року.
Детальніше про прийнятий Верховною Радою законопроект про протидію коронавірусу читайте у статті Алли Котляр "За чий рахунок обід?" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



