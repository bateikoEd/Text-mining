Поновлювані джерела енергетики в США на останньому місці.

Одним з найбільших надійних джерел енергії у США є ядерні реактори, які у 2019 році працювали на повну потужність 93% часу. У той же час в Україні систематично зупиняють реактори АЕС. Про це повідомив член наглядової ради Чорнобильського інституту досліджень та розвитку Віталій Дем'янюк на своїй сторінці в Facebook.
Він опублікував статистику, згідно з якою поновлювані джерела енергії в США знаходяться на останньому місці. Так, сонячна енергетика становить 24,5% і вітроенергетика - 34,8%.
"А ось рівень використання встановленої потужності різних типів генерації в Сполучених Штатах ... А ми ще скільки атомних блоків зупинимо?", - запитує Дем'янюк.

На його думку, Україна повинна зберегти і розвивати свій ядерний енергетичний потенціал, навіть всупереч тренду на політику відмови від ядерної енергетики. Докладніше читайте в статті "АЕС - Потужний драйвер економіки".


Як повідомлялося, "Енергоатом" вивів в простій два енергоблоки на Запорізькій та Рівненській АЕС. Вимушений простій енергоблоків він пов'язав з кризою в енергетиці і зниженням споживання, в першу чергу, промисловими підприємствами.
Нагадаємо, що нова в. о. міністра енергетики Ольга Буславець ініціює зупинку трьох блоків АЕС, потужністю 3000 МВт, і зменшення виробництва ще на 5 блоках. Зупинка двох атомних блоків запланована на 10 травня.
Про просування "зеленої" енергетики в Україні читайте у статті Сергія Следзя, редактора відділу мікроекономіки та бізнесу ZN.UA, кандидата економічних наук – "Негативогенератор".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



