Засідання розпочнеться об 11:30.

В середу, 15 квітня 2020 року, об 11:30 відбудеться чергове засідання Київського апеляційного суду у справі № 757/7499/17-ц щодо розгляду апеляційної скарги державного виконавця на ухвалу судді Печерського районного суду Підпалого щодо стягнення з Приватбанку більше $ 250 млн на користь офшорних компаній, пов'язаних з родиною Суркісів. Про це повідомили у Приватбанку.
Зазначається, що Приватбанк має намір звернутися до суду щодо дозволу проводити онлайн трансляцію засідання.
 

Нагадаємо, що на попереднє засідання суду з розгляду апеляційної скарги державного виконавця на постанову про виплату офшорам Суркісів $ 250 млн, що мало відбутися 8 квітня, не покликали юристів Приватбанку.
Велика палата Верховного суду України відклав розгляд справи сім'ї Суркісів проти націоналізованого Приватбанку на невизначений термін.
Щодо судів Суркісів проти Приватбанку детально читайте у матеріалі Юлії Самаєвої "Атакують Суркіси, Коломойський — у півзахисті, на воротах — Порошенко".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



