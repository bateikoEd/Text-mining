Відповідне рішення було прийнято на засіданні уряду.

Кабінет міністрів України виділить місцевим бюджетам субвенцію на підтримку окремих закладів та заходів у системі охорони здоров'я. Субвенції будуть нараховані з 1 квітня. Відповідне рішення було прийнято на засіданні уряду 25 березня.
"Це важливий крок, який дозволить забезпечити безперервність надання необхідних медичних послуг українцям в умовах трансформації системи охорони здоров'я України", - зазначив міністр охорони здоров'я Ілля Ємець.
Нагадаємо, Кабінет міністрів продовжив карантинні заходи в Україні ще на місяць - до 24 квітня.
Станом на ранок середи, 25 березня, в Україні зафіксовано 113 випадків інфікування Covid-19. Крім того, у Тернопільській області від коронавірусу помер 68-річний чоловік.
Зазначимо, що найбільше випадків офіційно зафіксовано в Чернівецькій (38) та Київській (22) областях. У Києві зафіксовано 31 випадок зараження коронавірусом. В Івано-Франківській області - 5 випадків, у Тернопільській - 4, у Дніпропетровській і Житомирській - по два.
Поки по одному випадку зареєстровано у Волинській, Донецькій, Луганській, Одеській та Черкаській областях.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



