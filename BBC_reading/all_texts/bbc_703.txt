Копирайт изображения
GETTY IMAGES
Image caption
По всій Європі люди похилого віку розлучені зі своїми онуками
Влада Швейцарії заявила, що бабусі й дідусі можуть обіймати своїх онуків віком до 10 років. Таким чином, у країні переглянули офіційні рекомендації щодо боротьби з коронавірусом.
Керівник відділу інфекційних хвороб міністерства охорони здоров'я Даніель Кох заявив, що вчені дійшли висновку, що маленькі діти не передають вірус.
Однак, за його словами, такі зустрічі повинні бути нетривалими, і бабусям та дідусям все ж не варто сидіти з дітьми.
Швейцарія - одна з декількох європейських країн, що почали послаблювати карантин.
Цього тижня у країні відкрили садові центри та перукарні. Школи та непродовольчі магазини розпочнуть роботу за два тижні.
Д-р Кох на пресконференції заявив, що рекомендацію щодо соціальної дистанції між онуками та бабусями й дідусями влада давала в той час, коли було менше інформації про те, як передається коронавірус.
"Маленькі діти не заражаються і не передають вірус, - сказав він. - У них просто немає рецепторів, щоб підчепити хворобу".
Копирайт изображения
EPA
Image caption
Для багатьох дітей Skype став єдиним зв'язком з бабусями та дідусями
За словами д-ра Коха, багато бабусь і дідусів "живуть, щоб побачити своїх онуків", і що це важливо для їхнього психічного здоров'я. Він каже, що ризик для літніх людей становлять не онуки, а їхні батьки.
Коронавірус: що він робить з організмом
Чума, холера, "іспанка": як великі пандемії змінювали світ
"Нова пошта", Glovo, Raketa: як служби доставки використовують свій зоряний час
Офіційні рекомендації переглянули після консультацій з експертами університетів Цюриха, Берна та Женеви, повідомляє швейцарський мовник SRF.
Нова порада стосується дітей молодшого віку, які не мають ознак хвороби, тоді як старші діти досі мають уникати контактів з бабусями та дідусями.
Доктор Кох радить літнім людям мати лише "нетривалі контакт з онуками", а не влаштовувати сімейні зустрічі чи повноцінно глядіти дітей.
Однак не всі експерти згодні з висновками уряду Швейцарії.
Наприклад, головний вірусолог Німеччини Крістіан Дростен заявив австрійському мовнику ORF, що наразі недостатньо даних, щоб з упевненістю казати, що маленькі діти не можуть передавати вірус.
За його словами, різні дослідження доходять різних висновків щодо того, чи можуть маленькі діти заражатися вірусом та передавати його.
У Британії офіційно рекомендують дітям уникати контактів з бабусями та дідусями.
Як коронавірус шириться планетою. Мапа
Як перевіритися на коронавірус?
Чи захищають медичні маски від вірусу?
Що буде з організмом після одужання від коронавірусу?
Хочете отримувати найважливіші новини в месенджер? Підписуйтеся на наш Telegram або Viber!
