Міністр юстиції не побачив "зради" у сьогоднішньому рішенні суду.

Судове рішення про стягнення братами Суркісами $ 250 млн з Приватбанку поки відсутнє. Про це написав міністр юстиції України Денис Малюська в Facebook в середу.
За його словами, сьогодні Київський апеляційний суд залишив без змін рішення Печерського райсуду від 25 лютого 2020 року, яким той роз'яснив ухвали Печерського суду від 9 лютого 2017 року про зобов'язання обслуговути Приватбанком депозитів ряду іноземних компаній без будь-яких обмежень та у відповідності з договорами.
"Суть та ж: Приватбанк повинен обслуговувати депозити без будь-яких обмежень та у відповідності з депозитними договорами. Що змінилося за три роки? Практично нічого, ну точно нічого істотного", – написав він.
Малюська також зазначив, що це рішення не є підставою для отримання Суркісами та іншими вкладниками $ 7 млрд.
"Істотно їх шанси на сім "ярдів" не змінилися", – додав він.



Повідомлялося, що Київський апеляційний суд залишив у силі рішення Печерського райсуду, згідно з яким з "Приватбанку" стягується 250 млн доларів на користь шести офшорних компаній Суркісів.
 
Велика палата Верховного суду України відклав розгляд справи сім'ї Суркісів проти націоналізованого Приватбанку на невизначений термін.
 
Щодо судів Суркісів проти Приватбанку детально читайте у матеріалі Юлії Самаєвої "Атакують Суркіси, Коломойський — у півзахисті, на воротах — Порошенко".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



