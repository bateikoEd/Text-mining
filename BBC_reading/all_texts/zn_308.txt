Нацбанк виписав банкам штрафів на 4,2 млн гривень.

Національний банк України (НБУ) в березні 2020 року оштрафував РВС Банк на 3 млн грн, банк "Український капітал" — на 800 тис. грн і Укрексімбанк — на 600 тис. грн за підсумками перевірок з питань запобігання та протидії легалізації доходів, одержаних злочинним шляхом, фінансування тероризму та фінансування розповсюдження зброї масового знищення.
Згідно з повідомленням на сайті НБУ у вівторок, в результаті відповідних перевірок регулятор також направив в ПроКредит Банк письмове попередження за не забезпечення виявлення фінансових операцій, що підлягають фінмоніторингу.
Уточнюється, що РВС Банк був оштрафований за неналежне забезпечення діяльності внутрішньобанківської системи запобігання легалізації кримінальних доходів/фінансуванню тероризму, що призвело до обслуговування клієнтів-юросіб за фінансовими операціями без документів, що підтверджують явну економічну доцільність і реальні фінансові можливості для їх здійснення.
Крім того, це призвело до обслуговування клієнтів-фізосіб, які здійснювали циклічні фінансові операції з облігаціями внутрішньої держпозики і отримували значний інвестиційний прибуток, а юридичні особи-контрагенти цих клієнтів, відповідно, — інвестиційний збиток.
У свою чергу, банк "Український капітал" і державний Укрексімбанк регулятор оштрафував за нездійснення ними на постійній основі аналізу фінансових операцій клієнтів з урахуванням ризик-орієнтованих підходів. Уточнюється, що останній також не виконав зобов'язання по вивченню клієнтів у встановлених законом випадках.
Згідно з даними Нацбанку України, на 1 січня 2020 року за розміром загальних активів Укрексімбанк займав третє місце (202,91 млрд грн), ПроКредитБанк — 15-е місце (24,322 млрд грн), РВС Банк — 51-е місце (1,397 млрд грн) і банк "Український капітал" — 60-е місце (1,081 млрд грн) серед 75 діючих у країні банків.


Раніше повідомлялося про те, що Рада Національного банку України затвердила прибуток НБУ для перерахування до держбюджету на рівні 42,7 млрд грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



