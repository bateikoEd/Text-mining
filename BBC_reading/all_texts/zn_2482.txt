Внаслідок ворожих обстрілів постраждали двоє українських бійців.

Станом на середу, 6 травня, за добу російські бойовики 15 разів порушили режим припинення вогню. Окупанти обстрілювали українські позиції із забороненої Мінськими домовленостями зброї, внаслідок чого постраждали двоє українських військових, пише пресцентр штабу ООС.
"Злочинні дії російських окупантів безкарними не залишилися – вогнем зі штатного озброєння українські воїни рішуче подавили ворожу активність. За даними розвідки, 5 травня українські військовослужбовці поранили щонайменше двох російських окупантів", - йдеться в повідомленні штабу.
Зазначається, що за добу бойовики відкривали вогонь неподалік Невельського, Богданівки, Павлополя, Славного, Мар'їнки, Старогнатівки, Авдіївки, Кримського, Оріхового та населеного пункту Південне.
"Від початку поточної доби в районі відповідальності оперативно-тактичного угруповання "Схід" противник з ручних протитанкових гранатометів та стрілецької зброї обстріляв наші позиції біля Авдіївки. Військовослужбовці Об'єднаних сил застосували чергові вогневі засоби у відповідь на порушення, внаслідок чого ворожі провокації припинилися. За поточну добу втрат серед українських захисників немає", - повідомили у штабі ООС.



У вівторок, 5 травня, Президент України Володимир Зеленський затвердив склад української делегації для участі у Тристоронній контактній групі по мирному врегулюванню ситуації в Донбасі. Зазначається, що очолить делегацію другий президент України Леонід Кучма.
Наголошується, що Кучма і Резніков можуть визначати заступників представників України в робочих підгрупах і залучати до роботи делегації народних депутатів, представників державних органів влади, радників, експертів та технічних працівників.
Попереднє засідання ТКГ відбулося в режимі відеоконференції 22 квітня. Україна наполягала на тому, щоб нові ділянки розведення в зоні ООС "відповідали запитам гуманітарного характеру і створювали острівці безпеки для місцевих мешканців – громадян України". Також українські представники в черговий раз вказали на неприйнятність вимоги внесення до Конституції положень про особливий статус ОРДЛО.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



