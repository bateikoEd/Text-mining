Зараз у переліку зазначено 240 медзакладів.

Міністерство охорони здоров'я України анонсувало аудит опорних лікарень для розміщення пацієнтів, хворих на коронавірус COVID-19. За результатами перевірки перелік із 240 медзакладів буде переглянутий.
У МОЗ сформували чотири групи перевіряючих, до яких увійшли представники міністерства, Національної служби здоров'я та Державної служби з надзвичайних ситуацій. У неділю, 5 квітня, групи вирушили до областей, повідомив на брифінгу заступник міністра охорони здоров'я, головний санітарний лікар Віктор Ляшко, пише "Громадське".
"Із сьогоднішнього дня ці групи поїхали до областей, щоб переглянути правильність визначення закладів, які будуть надавати медичну допомогу хворим з коронавірусною хворобою, а також надати практичні рекомендації щодо облаштування закладів, а також правильності запуску санітарного сортування", - розповів Ляшко.
Перелік обраних лікарень доступний на дешборді НСЗУ. Там є інформація про кількість місць та рівень оснащеності закладу.
Втім, як з'ясувалось, не всі ці опорні лікарні (не плутати з опорними лікарням у межах медреформи), мають необхідне матеріально-технічне оснащення та належний рівень підготовки лікарів для надання допомоги хворим на коронавірус.
У п'ятницю, 3 березня, президент Володимир Зеленський заявив, що деякі медзаклади перебільшують інформацію щодо реального забезпечення обладнанням та іншими засобами для боротьби з коронавірусом.



Нагадаємо, 2 квітня Міністерство охорони здоров'я затвердило єдиний державний протокол лікування хворих на коронавірус.
В Україні України офіційно підтверджений 1251 випадок захворювання на Covid-19, із них 32 летальних, 25 людей одужали. 24 березня по всій країні запровадили режим надзвичайної ситуації , який діятиме до 24 квітня, - і продовжили карантин, введений 12 березня.
Докладніше про рівень готовності українських лікарень до пандемії COVID-19 і внесок волонтерів у боротьбу з коронавірусом читайте в інтерв'ю співзасновниці благодійного фонду "Свої" Лесі Литвиной для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



