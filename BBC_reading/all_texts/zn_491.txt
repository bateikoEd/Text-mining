Міська влада посилить карантинні заходи.

У Луцьку з 19 березня припиняє роботу весь громадський транспорт для запобігання поширення коронавірусу. Про це повідомляє прес-служба Луцької міської ради.
Наголошується, що заборона на роботу громадського транспорту буде діяти до закінчення карантину.
"Транспортний засіб - місце тісного контакту людей. Якщо автобус або тролейбус зайде хворий, то є велика загроза захворіти іншим пасажирам. Єдиний ефективний спосіб - залишатися вдома", - йдеться в повідомленні.
У прес-службі додали, що медичним працівникам і працівникам критичних підприємств організовується проїзд до роботи за рахунок міського бюджету. Підприємства, установи та організації також закликали забезпечити проїзд працівників транспортними засобами в режимі соціальних перевезень.


Раніше в Чернівецькій області скасували пільги на проїзд в транспорті для пенсіонерів, щоб захистити людей похилого віку від коронавірусу.
Зазначимо, у столиці 18 березня зупинка метро призвела до транспортного колапсу. Кабінет міністрів України на засіданні 16 березня затвердив розпорядження про введення карантинних заходів по всій території України з 18 березня по 3 квітня. На сьогодні режим надзвичайної ситуації діє у трьох областях України - Київській, Житомирській та Чернівецькій.
За даними МОЗ, 18 березня в Україні зафіксовано 16 випадків COVID-19: Чернівецька (10), Житомирська (1), Київська (2), Донецька (1) області і Київ (2).
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



