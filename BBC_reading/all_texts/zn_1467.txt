Рятувальникам досі вдалося локалізували лише 6 із 15 осередків загоряння.

У Житомирській області лісова пожежа перекинулася на два селища, внаслідок чого 39 будинків згоріли, а 45 вдалося врятувати. Наразі до гасіння пожежі залучено 650 пожежників і 108 одиниць техніки, повідомляє пресслужба МВС.
"Під час пожеж в екосистемах у Житомирській області вогонь поширився на села Острови, Личмани та три хутори: Середня, Верхня і Нижня Рудня. Пожежникам вдалося врятувати 45 дачних будівель, 39 було знищено вогнем. Крім того, рятувальникам вдалося ліквідувати вогняну загрозу для житлових будинків шести населених пунктів у смт Первомайське і селах Виступовичі, Рудня, Дівошин, Слобода та Ясинець", - повідомили в МВС.
Очільник МВС Арсен Аваков повідомив, що загалом на Житомирщині є 15 осередків загоряння, та рятувальникам вдалося ліквідувати пожежу лише в шести з них.



Раніше повідомлялося, що глава ДСНС Микола Чечоткін звернувся в Генштаб ЗСУ з проханням допомогти рятувальникам загасити лісові пожежі на Житомирщині. 
Також він додав, що в основному горить лісова підстилка, трава, сухе торішнє листя, бурелом на площі до 1000 гектарів. Зараз ситуація під контролем. Геращенко зазначив, що в першу чергу рятувальники захищають населені пункти.
В ДСНС повідомили, якщо брати до увагу статистику пожеж від початку цього року, то вона вказує на ймовірність, що до кінця 2020 в пожежах може вигоріти майже вся територія нашої держави.
4 квітня в зоні відчуження ЧАЕС загорівся ліс. Вогонь охопив 20 га в Котовському лісництві. Повідомлялося також про підвищення радіаційного фону, але на наступний день він нормалізувався.
Державна служба з надзвичайних ситуацій для гасіння пожежі залучили авіацію. В операції з ліквідації загоряння залучено два пожежних літаки Ан-32П і вертоліт Мі-8.
В ДСНС також нагадали, що досі горить трав'яний настил у Чорнобильській зоні. Станом на 7:00 7 квітня у на території горить близько десяти гектарів землі. Рятувальники запевняють, що ситуація "повністю контрольована", а радіаційний фон у Києві та Київській області в межах норми.
Про задимленість та масовий підпал трави у Києві також зазначив міський голова столиці Віталій Кличко. За його словами, за останні два тижні в столиці 131 раз виїжджали на гасіння пожеж, а за минулу добу зафіксували близько 40 пожеж. Кличко звернувся до киян і закликав їх повідомляти поліції про паліїв.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



