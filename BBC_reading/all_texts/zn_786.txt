Робота ринків по всій країні може бути заборонена вже в середу.

Головний санітарний лікар України Віктор Ляшко попередив, що в країні можуть бути закриті ринки, як засіб посилення карантину, порушення якого тривають. Така заява прозвучала в ефірі передачі "Свобода слова" на телеканалі ICTV.
"Я особисто видав постанову головного державного санлікаря, яка чітко регламентує, при дотриманні яких умов органи місцевого самоврядування можуть дозволити ринкам відкритися. Зараз ми з Нацпліцією аналізуємо ситуацію і бачимо, що відбуваються системні порушення. Перші два дні поліція спробує реагувати, але, якщо не буде ніякого ефекту за понеділок-вівторок, в середу ми скасуємо цю постанову та ринки будуть закриті", — сказав Ляшко.
Також, за словами Ляшка, у МОЗ є план розширення охоплення тестування спочатку до 30 тисяч тестів в тиждень, потім до 80 тисяч. Наразі в Україні проводиться близько 1 тисячі тестів в день і лабораторії вже перевантажені зразками.



За прогнозом МОЗ, пік епідемії коронавірусу в Україні припадє на 14-15 квітня. Епідемія позначається на економіці країни — через карантин Київ втрачає мільярди гривень щодня, три чверті українців втратили частини доходу через вимушену самоізоляцію, без роботи залишилося 160 тисяч працівників ресторанного бізнесу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



