В Донецькій області виявлений перший випадок зараження COVID-19.

У Донецькій області введений режим надзвичайної ситуації. Відповідне рішення було прийнято на засіданні обласної комісії з питань техногенно-екологічної безпеки та надзвичайних ситуацій з огляду на загрозу поширення гострої респіраторної хвороби COVID-19, викликаної коронавірусом SARS-CoV-2.
"Введений нами режим надзвичайної ситуації потрібен для того, щоб мати правові підстави швидко і ефективно реагувати на можливий розвиток ситуації з захворюваністю COVID-19. Прошу жителів Донецької області не панікувати. Ситуація поки що стабільна та контрольована: є один підтверджений лабораторно випадок ураження COVID-19. Але повинні бути готові до будь-якого розвитку ситуації", - повідомив голова Донецької ОДА на сторінці у Facebook.
ОДА видала розпорядження організувати розвезення працівників стратегічно важливих підприємств та забезпечити їх роботу з дотриманням вимог, передбачених у рамках загальнодержавного карантину. З 23 березня тимчасово заборонити роботу ринків та суб'єктів торгівлі з реалізації продовольчих і непродовольчих товарів, за винятком випадків, коли вони є основним або єдиними постачальниками певного переліку продуктів харчування і товарів першої необхідності.



Зазначимо, режим надзвичайної ситуації не є надзвичайним станом. Надзвичайний стан має право вводити тільки Президент за згодою Верховної Ради.
На сьогодні режим НС введений на території Київської, Житомирської, Івано-Франківської, Львівської, Тернопільської, Дніпропетровської і Харківської областей, а також у м. Києві.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



