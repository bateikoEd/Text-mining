Копирайт изображения
UNIAN
На богослужіннях у храмах, в тому числі на Великдень, зможуть перебувати одночасно не більше 10 людей, але віряни в це число не входять.
Міністерство внутрішніх справ разом з Всеукраїнською радою церков та релігійних організацій узгодили формат проведення великих релігійних свят, йдеться в повідомленні МВС.
Зокрема, в церкві може перебувати священик, прислужник, дяк і люди, які технічно обслуговують богослужіння та забезпечують онлайн-трансляцію. Усі, крім священнослужителя, мають носити захисні маски чи респіратори.
Коронавірус у Радомишлі: померла цілувала ікону, на службі в церкві було 25 людей
Чи можна ходити по вулиці без маски: уряд роз'яснив усі нові заборони
Не цілувати і не цілуватись: як не заразитись коронавірусом у церкві
Саме завдяки онлайн-трансляції парафіяни зможуть бачити службу.
Чи можна вірянам відвідувати храм на Великдень?
Віряни можуть відвідувати храм, але в індивідуальному порядку і лише коли не проводяться богослужіння.
За такої умови у великому храмі, окрім священика, може бути одночасно не більше двох людей, а у маленькому - лише один вірянин.
"Усі присутні зобов'язані носити маски, а ззовні не повинно бути черг", - підкреслюють в міністерстві.
Як можна буде освятити паски?
На зустрічі узгодили декілька можливостей.
У містах священики будуть освячувати паски в пекарнях, на заводах чи в магазинах, тож віряни зможуть купити паски вже освяченими.
У сільській місцевості вірянам дозволять виставити великодні кошики за ворота, а священник зможе ходити вулицями і освячувати їх.
"Таким чином вдасться мінімізувати кількість контактів між людьми", - переконані в МВС.
Хто буде контролювати дотримання правил карантину?
У МВС підкреслили, що патрулі поліції "толерантно та виважено роз'яснюватимуть" необхідність виконання правил карантину вірянам, які захочуть поставити під сумнів заборони.
"Людське життя, його захист, фізичний та моральний розвиток особи - це спільна місія церкви та держави", - підкреслюють в міністерстві.
Хочете отримувати найважливіші новини в месенджер? Підписуйтеся на наш Telegram або Viber!
