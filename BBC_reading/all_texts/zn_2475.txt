В Офісі президента вважають, що Зеленський - "абсолютно рівний гравець на світовій арені".

Гумор став сильним інструментом президента Володимира Зеленського на світовій арені, заявив відповідальний за міжнародні відносини заступник керівника Офісу президента Ігор Жовква, передає пресслужба ОП.
"Це те, що не всім властиво - і професійним дипломатам, і президентам інших країн. Але це зброя, що є у нашого президента. Він її дуже часто і вміло використовує", - вважає заступник голови Офісу.
Також Жовква впевнений, що Зеленський "бездоганно впорався із завданням вироблення відповідного зовнішньополітичного курсу", і тепер наш президент - "абсолютно рівний гравець на світовій арені".
Він зазначив, що з початку каденції багато представників іноземних держав проявили великий інтерес до президента, тому в межах самітів Зеленський проводив до 20 зустрічей, а деяким делегаціям навіть доводилося відмовляти.
Але зараз, на думку Жовкви, інтерес до Зеленського на світовій арені не зменшився, а навіть зріс.


Зеленський провів телефонну розмову з президентом Європейського банку реконструкції і розвитку Сумою Чакрабарті. Сторони обговорили минулі і майбутні кредити, а також ситуацію з епідемією коронавірусу.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



