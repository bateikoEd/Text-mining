За добу в Києві виявили зараження у понад півсотні людей.

Міський голова Києва Віталій Кличко заявив, що в Києво-Печерській Лаврі зафіксували ще один спалах заражень коронавірусною інфекцією. За добу в столиці інфікування підтвердили ще у 68 осіб, 17 з них – у Лаврі. Про це Кличко заявив на онлайн-брифінгу у середу, 6 травня.
"Новини сьогодні – не дуже оптимістичні. Кількість киян, у яких за минулу добу лабораторно підтвердили захворювання на коронавірус, збільшилася ще на 68 людей. Троє з них – медики. На сьогодні в столиці вже 1651 підтверджений випадок захворювання на COVID-19. 17 із випадків, підтверджених за минулу добу, – у Києво-Печерській Лаврі", - розповів Кличко.
За минулу добу в Києві після зараження коронавірусом визнали такими, що одужали 8 людей. Всього з початку епідемії  у місті одужали 99 осіб, та ще 28 – померли.
Міський голова Києва також зазначив, що в столиці госпіталізували 24 людини, решта – лікуються вдома. Найбільш ураженими районами Києва стали Печерський, де зафіксували 23 випадки заражень, та Дарницький з 17 зафіксованими випадками.



Раніше повідомлялось про те, що зі 200 людей братії у Святій обителі Києво-Печерської Лаври, захворіло 68 осіб. З них - 25 людей було госпіталізовано.
2 квітня помер монах Києво-Печерської лаври – 73-річний архімандрит Нектарій (в миру – Олександр Олексійович Коваленко). А 17 квітня повідомили про смерть ще одного ченця - Никодима, який нещодавно перейшов з Почаївської лаври.
Російська Федерація пропонувала привезти до Києво-Печерської лаври ліки, дезінфікуючі засоби та засоби індивідуального захисту, зібрані від російських "вірян" для боротьби з коронавірусом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



