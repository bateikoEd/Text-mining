За словами міністра інфраструктури, у державному бюджеті не вистачить грошей щоб "рятувати кожне підприємство".

Українській авіації знадобиться півтора-два роки, щоб збільшити пасажиропотік до того рівня, яким він був до карантину, заявив міністр інфраструктури Владислав Криклій. При цьому, за його словами, для того щоб відновити всі підприємства потрібні спеціальні програми.
"Наші прогнози: якщо в червні почнемо потроху відновлюватися, то до кінця року вийдемо приблизно на половину того пасажиропотоку, який був раніше. Але взагалі авіація інерційна. Тому ми десь півтора-два роки будемо повертатися до орієнтовно того трафіку пасажирів, до якого прийшли", - повідомив Криклій під час онлайн-зустрічі European Business Association.
За його словами, планується забезпечити фінансову спроможність державних підприємств і аеропортів для їхньої роботи та якнайшвидшого відновлення після карантину. Міністр також додав, що "рятувати кожне підприємство – українського бюджету не вистачить", тому для їх підтримки потрібні програми.


В Україні з 12 березня діє карантин. Зокрема, в країні заборонені регулярні і нерегулярні перевезення пасажирів автомобільним транспортом у приміському, міжміському внутрішньообласному і міжобласному сполученні. Також заборонені залізничні перевезення. Припинено авіасполучення як внутрішнє, так і міжнародне.
При цьому 16 березня України закрила кордони для іноземців. В рамках заборони, на територію країни не можуть в'їхати іноземці та громадяни без громадянства. В кінці березня Україна повністю закрила свої кордони.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



