Копирайт изображения
GETTY IMAGES
У Києво-Печерській лаврі виявили вже 95 хворих на коронавірус. Помер також один монах, який приїхав туди з Почаївської лаври. Про це заявив мер Києва Віталій Кличко.
"Ще двоє хворих у Києво-Печерській лаврі, а також один летальний випадок - монах Почаївської лаври, який перебував у КПЛ. Чоловіку було 42 роки", - заявив мер.
Наразі Почаївська лавра заперечує, що в них є чи були випадки коронавірусу.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Вогнище коронавірусу у Києво-Печерській лаврі: 93 хворих, її повністю закривають
"Великдень ненависті" та "поліція біснується": як будуть святити паски і вербу
З'їздили в Почаїв: молдовські паломники "імпортували" коронавірус з України
Коронавірус у Радомишлі: померла цілувала ікону, на службі в церкві було 25 людей
"Направили медбригади в лавру. Обстеження пройшли 230 служителів та 68 учнів семінарії. У двох виявили коронавірус", - уточнив у вівторок мер.
Останніми днями у лаврі померли двоє монахів, але коронавірус у них поки що не підтвердили.
Напередодні на прохання мера Києво-Печерську лавру через спалах коронавірусу заблокувала поліція та Національна гвардія.
За словами правоохоронців, без спеціального дозволу до лаври нікого не впускатимуть та не випускатимуть.
У понеділок Кличко казав, що в лаврі було 93 хворих на коронавірус.
Карантин в лаврі оголосили ще 4 квітня, але, за словами співрозмовників BBC News Україна, сюди приходили віряни та навіть освячували вербу 12 квітня у Вербну неділю.
Копирайт изображения
GETTY IMAGES
Вогнище коронавірусу
12 квітня стало відомо про смерть одного монаха. Пресслужба УПЦ МП вказує, що він помер від пневмонії. Тести на коронавірус були негативні.
13 квітня помер ще один монах, "обставини смерті якого ще не повідомлялись", вказує пресслужба.
Місто направило до лаври мобільні рентгени та бригади для забору матеріалів для тестування.
"Маємо мати реальну картину про вогнище захворювання", - сказав Кличко.
Лавра за рішенням комісії з надзвичайних ситуацій вже повністю закривається на карантин, наголосив мер.
Image caption
Оголошення в одному з храмів УПЦ МП в Україні
Спочатку у лаврі оголосили карантин 6 квітня, коли там підтвердили перші чотири випадки коронавірусу.
Хворіє також її намісник митрополит Павло. Він здав тест на коронавірус, проте у своєму відеозверненні не уточнив результат. Низка ЗМІ повідомляє, що митрополит Павло вже перебуває у лікарні, але офіційно лавра це не коментує.
В Олександрівській лікарні Києва також лікується з підтвердженим коронавірусом намісник Іонинського монастиря Києва архієпископ Іона.
На Вербну неділю багато церков в Україні, зокрема, які представляють УПЦ МП, не дотримались правил карантину та святили вербу з масовим зібранням вірян біля храмів.
Міністр внутрішніх справ Арсен Аваков повідомив, що трьом священникам за це виписали адміністративні протоколи.
Копирайт изображения
LAVRA.UA
Image caption
Владика Павло і монахи 31 березня
8 квітня влада заявила про заборону прихожанам відвідувати служби. Ходити у храм можна не більше двом вірянам одночасно.
Проводити служби у дворі храмів теж не можна.
У Києво-Печерській лаврі 4 квітня провели перші тестування на коронавірус братії монастиря, а також її намісника митрополита Павла.
Спочатку у чотирьох з них виявили коронавірус. У відеозверненні митрополит Павло сказав, що хворіє, але не визнав прямо, що в нього коронавірус.
Пропустити Youtube допис 2, автор: BBC News Україна
Увага: інші сайти можуть містити рекламу
Кінець Youtube допису 2, автор: BBC News Україна
На період карантину богослужіння у лаврі вирішили проводити у закритому режимі - без допуску до храмів вірян. Богослужіння показують в інтернеті.
Києво-Печерська лавра є однією з найбільших православних святинь. Вона перебуває в користуванні УПЦ Московського патріархату.
Карантин в Іонинському монастирі
Ще один православний монастир Києва - Свято-Троїцький Іонинський - вже закрився на карантин, а його намісник архієпископ Іона (Черепанов) повідомив про позитивний результат тесту на коронавірус. Його шпиталізували в Олександрівську лікарню.
Вербна неділя у масках і паски поштою: карантинні великодні свята в Україні
Монастир розташований у Ботанічному саду Києва і є одним з найвідоміших в столиці.
"Друзі, ось і мене зачепила світова хвороба. Після недільної служби на вулиці в мене піднялась температура, у понеділок дійшла до 38, і я про всяк випадок зробив тест. Вчора стало відомо, що він позитивний", - написав архієпископ Обухівський Іона, який є вікарним єпископом Київської митрополії.
Копирайт изображения
CHURCH.UA
Image caption
Іонинський монастир
Він каже, що перебуває у повній ізоляції, служби в монастирі йдуть, але без прихожан.
Монастир, як і сад, на карантині, уточнив він. Де він заразився, єпископ не знає.
Раніше монахи монастиря писали у соціальних мережах, що їхній намісник захворів, хоча спочатку заперечував проблему і саму небезпеку пандемії.
Іонинський монастир підпорядковується УПЦ Московського патріархату.
"Моліться, постіться, ходіть у храм"
13 березня на YouTube-каналі Києво-Печерської лаври з'явилося відеозвернення митрополита УПЦ МП Павла під назвою "Карантин: чи скасують богослужіння".
У ньому настоятель заявив, що "найстрашніша епідемія - це гріх, який руйнує людську природу".
"Не бійтесь нічого, не жахайтеся подій, які йдуть, а вони будуть, і буде ще гірше, якщо ми не покаємося", - наголосив владика Павло.
"Від нас сьогодні потрібне єдине: моліться, постіться, ходіть у храм, причащайтесь і причащайте дітей маленьких. Не дивіться: старше покоління чи молодше. Всі поспішайте до храму", - закликав він.
Він також розкритикував "укази безумних велінь, щоб сьогодні не ходили до храмів".
Копирайт изображения
УНІАН
Image caption
Митрополит УПЦ МП Павло закликав людей ходити до храму
"Ми живемо у вільній, як називають сьогодні, демократичній країні. І ніхто не має права змусити мене не ходити до храму", - відзначив митрополит Павло.
Він запевнив, що не дозволить закрити Києво-Печерську лавру: "Ми будемо ходити хресними ходами, будемо цілодобово молитися".
Сам Павло ще 31 березня брав участь у постригу монахів лаври.
В останні дні з'являється все більше повідомлень про хворих на коронавірус священнослужителів.
Влада Молдови раніше повідомила, що у групи паломників до Почаївської лаври після повернення додому виявили коронавірус.
У самій лаврі наразі заперечують наявність хворих на коронавірус, але тестів там не проводили.
Проте влада Почаєва нещодавно заявила про позитивний тест священника. ЗМІ повідомляють, що він може бути з Почаївської лаври.
Хочете отримувати найважливіші новини в месенджер? Підписуйтеся на наш Telegram або Viber!
