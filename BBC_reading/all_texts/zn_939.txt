Контролер отримав назву DualSense. 

Компанія Sony офіційно представила новий ґеймпад для PlayStation 5. Контролер отримав назву DualSense. Новий ґеймпад був представлений в офіційному блозі PlayStation. Про це повідомляє УНІАН.
"Із PlayStation 5 ми досягли вражаючих висот: ми починаємо поставляти наш новий контролер в його остаточній розробці розробникам, які реалізують його унікальні функції в своїх іграх. Функції DualSense і PS5 Tempest 3D AudioTech, дадуть гравцям нове відчуття занурення" — повідомляють розробники.
За формою DualSense схожий на DualShock 4, проте має декілька відмінностей. Корпус виконаний в білому кольорі з чорними вставками. На передній панелі ґеймпада з'явилася кнопка Create. Як зазначили в Sony, вона буде відповідати за інноваційний метод створення ігрового контенту. Про сам метод компанія розповість пізніше.
"Грунтуючись на наших обговореннях із розробниками, ми дійшли висновку, що у багатьох іграх не приділяли багато уваги відчуттю реальності ігрового процесу і якістю звуку. У нас була відмінна можливість запровадити нововведення для PS5, пропонуючи творцям ігор можливість досліджувати, як вони можуть посилити це відчуття занурення за допомогою нашого нового контролера" — додають в Sony.
 DualSense також додає вбудований набір мікрофонів, який дозволить гравцям легко спілкуватися з друзями без гарнітури, що ідеально підходить для швидкої розмови. 
Кнопки Options та Share залишилися на своїх місцях. А от з тильного боку ґеймпада пропала світлова панель. 


Нагадаємо, що в березні Компанія Sony все-таки вирішила провести презентацію самої приставки нового покоління PlayStation 5,  але зробити це в режимі онлайн. Ролик з презентацією був записаний заздалегідь і мав бути показаний на конференції розробників GDC 2020, яку перенесли на літо.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



