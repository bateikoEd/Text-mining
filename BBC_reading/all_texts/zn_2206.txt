Арахамія сподівається, що уряд зможе найближчим часом прийняти рішення про послаблення карантинних заходів.

Голова фракції "Слуга народу" Давид Арахамія повідомив, що Верховна Рада може повернутися до звичного режиму роботи 20 травня, передає "Інтерфакс-Україна".
"Ми прийняли рішення, що щотижня за ініціативою парламенту ми будемо збирати з усіх фракцій законодавчі ініціативи, які вони вважають невідкладними, будемо скликати позачергове засідання парламенту і голосувати за ці закони. Якщо президент визначить якісь важливі законопроекти, які він вважає невідкладними, то будемо в доповнення до цієї позачергової сесії збирати і також голосувати", - заявив Арахамія на брифінгу в четвер, 30 квітня.
Голова фракції також сподівається, що через 2-3 тижні уряд зможе поліпшити ситуацію з виходом з карантину, а вже 20 травня Верховна Рада вийде в черговий режим роботи українського парламенту.

Раніше голова Верховної Ради Дмитро Разумков допустив, що парламент може повернутися до звичайного режиму роботи, якщо на позачергових засіданнях не буде "достатньо механізмів для прийняття рішень". При цьому, за словами спікера, робити це поки що рано через ситуацію з коронавірусом.
Нагадаємо, 17 березня Верховна Рада скасувала всі пленарні засідання у зв'язку з карантином. До завершення карантину депутати погодилися зосередитися на роботі в комітетах.З відмовою Верховної Ради голосувати під час карантину висловив незгоду Володимир Зеленський.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



