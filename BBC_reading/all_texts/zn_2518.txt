Громадяни висловили незгоду з тим, що проросійські сили "нахабніють за мовчазної і прихильної згоди влади".

Учасники Революції Гідності, ветерани, волонтери, громадські та культурні діячі громадяни виступили з публічною заявою проти реваншу агентів російського впливу в Україні зп потурання влади.
Укладачі відкритого листа, що його станом на 7 травня, підписали близько тисячі людей і 14 громадських організацій, вважають, що влада "довела державу до межі масштабного кризи та економічного колапсу".
Підставою для обурення стали факти кримінального переслідування ветеранів, волонтерів та активістів із політичних мотивів. У той час як проросійські діячі безперешкодно займаються пропагандою, спрямованою на підрив державності і цінностей Майдану.
"Влада кидає виклик захисникам України від російської агресії. За ґратами залишаються безпідставно заарештовані добровольці. Планомірно розширюється коло сфабрикованих справ проти лідерів і учасників Революції Гідності. За мовчазною і прихильною згодою влади нахабніють проросійські сили і прямі агенти Кремля. Свідомо і зухвало робляться спроби скомпрометувати пам'яті героїв Майдану, переглянути національну історичну і гуманітарну політику. Ігнорується Закон про державну мову. Майже до нуля зведено реалізацію курсу України на Членс в Європейському Союзі і НАТО", - йдеться в заяві.
Автори та підписанти застерігають політичне керівництво країни від "намірів наступу проти ідеалів Майдану і європейського вибору України".
"Реванш не пройде. Ми були і залишаємося вірними присязі Україні, складеній на Майдані. У даний час зростаючої небезпеки закликаємо всі національні і громадські сили стати пліч-о-пліч проти реваншу і для захисту Майдану та свободи України", - підкреслюється у зверненні.


Підписи під листом поставили Герої України філософ В'ячеслав Брюховецький і літературознавець Іван Дзюба, колишні і чинні народні депутати Дмитро Ярош, Ганна Гопко, Микола Княжицький, Андрій Левус, Іванна Климпуш-Цинцадзе, Володимир В'ятрович, Юлія Клименко, Андрій Тетерук, Сергій Висоцький, Ігор Лапін, Тарас Стецьків, Ігор Артюшенко, Оксана Юринець, Олег Медуниця, генерали СБУ Віктор Кононенко, Данило Доценко і Олександр Скіпальський, заступник голови Меджлісу Ільмі Умеров, ексміністри освіти і науки Сергій Квіт, дипломати Роман Безсмертний, Володимир Василенко, Володимир Огризко і Данило Лубківський, журналісти Мирослава Барчук, Юрій Макаров, Дмитро Крапивенко, Роман Чайка, Валерій Калниш, Яніна Соколова, Сергій Пархоменко, релігієзнавець Ігор Козловський, ветерани, волонтери та інші громадяни.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



