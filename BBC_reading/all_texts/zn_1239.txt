Поворозника підозрюють у корупції.

Співробітники Служби безпеки України затримали першого заступника голови Київської міської державної адміністрації (КМДА) Миколу Поворозника на хабарі. Про це повідомляє РБК-Україна.
Повідомляється, що Поворозник через посередника вимагав неправомірну вигоду в розмірі 125 тисяч доларів від представника компанії-забудовника.
Чиновник вимагав хабар за вплив на прийняття рішення про погодження містобудівних умов і обмежень. СБУ затримала посередника після отримання неправомірної вигоди в сумі 60 тисяч доларів.
"Крім того, задокументовано, що посередник з метою отримання грошових коштів діяв за вказівкою і погодженням з М.Поворозником й виношували наміри отримати також і з іншого об'єкта будівництва 246 тисяч доларів", - йдеться в повідомленні.
Також в будівлі КМДА проводяться обшуки.


Раніше повідомлялося про те, що на Дніпропетровщині Служба безпеки України викрила розкрадання понад 2 мільйонів гривень під час тендерних закупівель запасних частин для рухомого складу "Укрзалізниці".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



