У законі, який підписав президент, мова йде про особисті дані осіб, які госпіталізовані або перебувають на самоізоляції.

Президент Зеленський підписав закон №3320 "Про внесення змін до Закону України "Про захист населення від інфекційних хвороб" щодо запобігання поширенню коронавірусної хвороби (COVID-19)". Зокрема, документом передбачено, що під час карантину або обмежувальних заходів, пов'язаних із коронавірусом, та протягом місяця з дня відміни обмежень, закон дозволяє обробляти персональні дані без згоди особи.
Мова йде про інформацію щодо стану здоров'я особи, місця госпіталізації або самоізоляції, а також прізвище, ім'я, по батькові, дату народження, місце проживання та роботи. Протягом 30 днів після закінчення карантину, такі дані підлягають знеособленню, а у разі неможливості знищенню. У законопроєкті вказано, що використовувати особисті дані без згоди особи можна "виключно з метою здійснення протиепідемічних заходів".
Окрім того, закон передбачає створення тимчасових спеціалізованих шпиталів, які не до того ж не підлягають обов'язковому ліцензування. Для розгортання таких шпиталів можна використовувати приміщення і майно інших закладів і установ.
Закон дозволяє керівники закладів охорони здоров'я можуть залучати до надання меддопомоги науково-педагогічних працівників закладів вищої (післядипломної) освіти, які здійснюють підготовку кадрів у сфері охорони здоров'я. Також можна залучати інших осіб, які мають сертифікат лікаря-спеціаліста та відповідну лікарську категорію.


Верховна Рада ухвалила закон під час позачергового засідання 13 квітня. Тоді за документ проголосували 332 народні депутати. У першому читанні проєкт закону підтримали 316 депутатів.
Станом на 16 квітня в Україні зафіксовано 4161 випадок захворювання на коронавірус, з них 116 летальних, 186 пацієнтів одужал. За останню добу зафіксовано 397 нових випадків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



