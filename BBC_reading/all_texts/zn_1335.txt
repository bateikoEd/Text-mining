На закупівлі для виправних установ вкрали 1,4 млрд гривень.

Правоохоронці викрили розкрадання майже 1,4 мільярда гривень на закупівлях харчових продуктів та інших предметів для потреб установ виконання покарань. Про це повідомляє прес-служба СБУ.
За даними СБУ, правоохоронці викрили незаконну схему проведення в 2017-2019 роках тендерних торгів державною установою "Генеральна дирекція Державної кримінально-виконавчої служби України". На торгах за завищеними цінами були закуплені продукти та інші предмети на суму понад 5 млрд гривень.
Крім того, СБУ встановила, що переможці торгів поставляли в виправні установи продукти, які не відповідали державним вимогам і були небезпечними для вживання, тому вони списувались з Державного резерву.
"Зокрема, під час реалізації договорів підконтрольні комерційні підприємства постачають м'ясо курей, рибу і інші продукти неналежної якості. При підготовці до продажу продукція обробляється хімічними речовинами для надання їй товарного вигляду і збільшення фактичної ваги. Через це продукти не відповідають вимогам, визначеним у тендерній документації", - пояснили в службі.
Попередньо, сума завищення вартості товарів на цих протиправних закупівлях складає майже 1,4 млрд гривень. Зараз СБУ встановлює ймовірну причетність до розкрадання співробітників правоохоронних органів.


Раніше повідомлялося про те, що ДБР виявило розкрадання більше шести мільйонів гривень при будівництві казарм на Волині.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



