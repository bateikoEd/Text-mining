Проект закону про поправки до Держбюджету розглянуть вже сьогодні.

Асоціація міст України вимагає від не скасовувати фінансування місцевих бюджетів при прийнятті змін до податкового законодавства. Міські голови написали відкрите звернення до президента України, Верховної Ради, Кабінету міністрів та народних депутатів з вимогою не позбавляти громад ресурсів.
"Так, законопроєкт 3275 від 29.03.2020 всупереч позиції Президента та Прем'єр-міністра, яку вони задекларували на зустрічі з мерами, депутати вилучають з доходів місцевих бюджетів плату за землю та майно, створюють несправедливі умови для бізнесу, позбавляють громадян коштів від оренди паїв, таким чином забезпечують окремому великому бізнесу надприбутки за рахунок податків в  бюджети всіх рівнів", йдеться у повідомленні АМУ.
За словами міських голів, у разі прийняття цього та подібних законопроєктів, у громад не буде коштів на виплати зарплат медикам, вчителям, соціальним працівникам, вихователям, працівникам транспорту та ЖКГ.
Наразі органи місцевого самоврядування забезпечують сьогодні  виплату підвищених зарплат медикам, закупівлю ліків, масок, тестів, обладнання для лікарень, на що виділяють сотні мільйонів гривень.
Під зверненням підписались 23 голови міст, а саме голови Києва, Вінниці, Луцька, Дніпра, Маріуполя, Житомира, Ужгорода, Запоріжжя, Івано-Франківська, Кропивницького, Львову, Миколаєва, Одеси, Полтави, Рівного, Сум, Тернополя, Харкова, Херсону, Хмельницького, Черкас, Чернігова та Чернівців.


Раніше Кабінет міністрів скерував керівництву ВР пропозиції про зміну видаткової частини держбюджету-2020, які, зокрема, передбачають скорочення в повному обсязі витрат на поліпшення соцзахисту педагогів і на створення навчально-практичних центрів профтехосвіти. Зокрема, уряд пропонує скоротити в повному обсязі субвенції місцевим бюджетам.
Сьогодні пройде два позачергових засідання Верховної Ради. Ще одне позачергове засідання відбудеться задля для ухвалення законопроєкту №3254 "Про внесення зміни до Закону України "Про Державний бюджет України на 2020 рік" згідно з яеким передбачається безперервне забезпечення харчування військовослужбовців
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



