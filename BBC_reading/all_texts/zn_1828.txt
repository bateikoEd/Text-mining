Банк в кінці березня повністю розрахувався з НБУ.

Державний Приватбанк погасив борг перед Національним банком (НБУ) за кредитами рефінансування на 2,34 млрд грн, які були видані банку ще до націоналізації. Про це пише Finbalance.
Видання відзначає, що тепер Приватбанк нічого не винен НБУ за зазначеними кредитами. В кінці лютого Приватбанк погасив борг на 3 млрд грн, а в кінці березня ще на 2,2 млрд грн.
Раніше банк утримувався від погашення цих кредитів, поручителем за яким виступали пов'язані з Ігорем Коломойським компанії, щоб стягнути гроші з них.
Загальна заборгованість Приватбанку за кредитами рефінансування, зобов'язання з погашення яких взяв на себе Коломойський, становила 7,6 млрд грн.


На сьогоднішній день суди різних інстанцій розглядають сотні знакових проваджень, пов'язаних із "Приватбанком".
21 грудня 2016 року "Приватбанк" перейшов у державну власність. Держава отримала 100% в його капіталі, фінустанову було докапіталізовано на суму 116,8 млрд грн. Наприкінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.
Докладніше читайте у матеріалі Юлії Самаєвої "Атакують Суркіси, Коломойський — у півзахисті, на воротах — Порошенко".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



