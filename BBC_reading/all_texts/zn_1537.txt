Всього майже 130 тисяч вірян відвідали храми.

19 квітня християни Східного обряду відзначали свято Христового Воскресіння або Великдень. І хоча цього року Великдень проходив в умовах карантину, а влада та священнослужителі просили українців залишитися вдома, майже 130 тисяч віруючих все ж відвідали богослужіння. ZN.UA зібрали фото того, як це відбувалося.
Все, під час проведення Пасхальних богослужінь в ніч з 18 на 19 квітня, Нацполіція зафіксувала 19 випадків порушення карантинного режиму. Для контролю роботи у храмах під час богослужінь залучили 26,5 тисяч поліцейських. В цілому, святкові богослужіння проводилися у 13 658 храмах під всіх регіонах України.
Одну з найбільших служб провели священнослужителі УПЦ Московського патріархату у Святогірській Свято-Успенській лаврі в Донецькій області - її відвідали близько 300 віруючих. Люди під час богослужіння стояли натовпом, рідко хто надів медичну маску.
За фактами порушення карантинного режиму у Святогірській Свято-Успенській лаврі, а також у Почаївській Свято-Успенській Національна поліція відкрила кримінальне провадження за статтею "Порушення санітарних правил і норм щодо запобігання інфекційним захворюванням та масовим отруєнням". Стаття 325 ККУ передбачає покарання у вигляді позбавлення волі на строк від п'яти до восьми років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



