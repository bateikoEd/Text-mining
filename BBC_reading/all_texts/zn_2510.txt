Також з резервного фонду держбюджету виділили кошти на ліквідацію наслідків пожеж у Житомирській області.

Кабінет міністрів виділив 56,5 млн грн на ліквідацію пожеж в Житомирській області, а також на житло для жителів Овруцького району, будинки яких зруйнував вогонь. Таке рішення уряд прийняв під час засідання 6 травня.
Так, з резервного фонду держбюджету 11 192 731 грн виділили для придбання модульних будинків мешканцям, які потребують відселення з житлових будинків, зруйнованих внаслідок пожежі. Через вогонь в Овруцькому районі Житомирської області постраждало близько 11 будинків.
Крім того, Міністерству внутрішніх справ для ДСНС виділили 7,7 млн грн, а Міністерству енергетики та захисту навколишнього середовища для Держагентства лісових ресурсів - 37,7 млн грн. Гроші виділили на ліквідацію наслідків надзвичайної ситуації, пов'язаної з пожежами на території Житомирської області.


Нагадаємо, з квітня рятувальники борються з пожежами в Житомирській області. Напередодні, 5 травня, вдалося локалізувати осередки займання на території Лугинського та Олевського районів. Також ліквідували займання лісової підстилки на території Поліського природного заповідника, до якого вогонь підібрався 28 квітня.
Станом на 6 травня, підрозділи ДСНС допомагають гасити осередки тління лісової підстилки, пнів і деревини.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



