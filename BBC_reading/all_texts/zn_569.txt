Бойовики 16 разів порушили режим тиші.

Українські військові зі складу Об'єднаних сил у п'ятницю, 3 квітня, ліквідували трьох російських окупантів. Збройні формування Росії 16 разів порушили режим припинення вогню, тож українські сили відповіли на усі вогневі провокації противника, передає штаб ООС.
За добу втрат серед українських військовослужбовців не було. Станом на 4 квітня, з початком доби збройні формування Російської Федерації вогневої активності не проявляли.
Протягом 3 квітня окупанти відкривали вогонь по позиціях Об'єднаних сил з артилерійських систем калібру 122 мм, мінометів калібрів 120 мм та 82 мм, гранатометів різних систем, великокаліберних кулеметів та стрілецької зброї.
Російські бойовики відкривали вогонь поблизу Павлополя, населеного пункту Каштанове, поблизу Авдіївки, Красногорівки, по околицях Кам'янки та Новотроїцького, в районі, поблизу селища міського типу Новотошківське, в районі села Оріхове, Новотошківського, та по опорних пунктах біля Новозванівки.



У п'ятницю, 3 квітня, російські бойовики значно активізувались, витративши майже сотню мінометних мін. Бійці Збройних сил України відповідали на ворожі обстріли вогнем зі штатного озброєння і придушували вогневі точки противника. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



