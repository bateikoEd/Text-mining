На Банковій прокоментували можливе призначення експрезидента Грузії віцепрем'єром.

В Офісі президента підтвердили, що Володимир Зеленський встречалсяс екс-президентом Грузії Михеилом Саакашвілі й обговорював із ним можливість співпраці. Інтерес Зеленського до Саакашвілі на Банковій пояснили тим, що глава держави вважає того успішним реформатором і бачить у ньому потенціал.
"Президент України Володимир Зеленський зустрівся з експрезидентом Грузії Михеїлом Саакашвілі і поспілкувався про його бачення можливої допомоги у розбудові України. Міхеїл Саакашвілі відомий на міжнародній арені і вже показав досвід успішного впровадження реформ", - відповіли в ОП агентству "Інтерфакс-Україна".
"Президент Зеленський вважає, що у пана Саакашвілі є потенціал для підтримки уряду України, і запропонував йому поділитися своїм баченням і розробками з урядом і парламентом України", - додали в Офісі президента.
За словами Міхеїла Саакашвілі, Володимир Зеленський запропонував йому посаду віце-прем'єра з питань реформ.
Джерела ZN.UA в Офісі президента повідомляють, що кандидатуру Саакашвілі Зеленському запропонував голова ВП Андрій Єрмак. Він давно знайомий з екс-президентом Грузії: обидва вчилися на факультеті міжнародних відносин КНУ ім. Т. Р. Шевченка.
При цьому більшість фракції "Слуги народу" скептично ставляться до ідеї надання Саакашивли посади в Кабміні. Депутати побоюються, що він використовує її для самопіару і потім зі скандалом піде з уряду, щоб повести свій політпроект на вибори.
Тому перед позачерговим засідання Ради Зеленський збирається зустріти з депутатами, щоб переконати їх. Не виключено, що кандидатуру Саакашвілі Рада може розглянути вже 24 квітня.
Якщо Саакашвілі таки призначать віце-прем'єром, то йому доведеться працювати в одному уряді з міністром внутрішніх справ Арсеном Аваковим.
Одним з перших публічних проявів їхнього конфлікту став скандал на засіданні Національної ради реформ 14 грудня 2015 року. У ході словесної перепалки глава МВС облив голову Одеської ОДА водою і метнув у нього склянку. Крім того, військовослужбовці Держприкордонслужби та Нацгвардії, які входять у структуру МВС, які брали безпосередню участь у видворення Саакашвілі з України.
Проте згодом Саакашвілі заявляв, що не тримає зла на Авакова, на відміну від Порошенка.


12 лютого 2018 року Міхеїла Саакашвілі, якого президент Петро Порошенко в липні 2017 року позбавив українського громадянства, видворили з України. Рішення було прийнято на тлі акцій протесту в Києві, які організовував Саакашвілі.
Політика затримали бійці спецпідрозділу ДПСУ в київському ресторані й уже через годину чартерним рейсом відправили до Варшави. 
Після видворення з України ДПСУ на три роки заборонила Саакашвілі в'їзд до країни.
28 травня Володимир Зеленський скасував рішення п'ятого президента Петра Порошенка про позбавлення Саакашвілі громадянства України. Наступного дня Саакашвілі повернувся до України.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



