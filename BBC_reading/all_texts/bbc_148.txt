Копирайт изображения
МОЗ УКРАЇНИ
На Сумщині померла жінка, у якої експрес-тест показав наявність коронавірусу. Утім, чи пов'язана її смерть з COVID-19, ще мають показати додаткові аналізи.
Загалом же в Україні станом на вечір середи підтверджено 145 випадків COVID-19 - 32 нових за день.
Коронавірус в Україні. Інтерактивна мапа
Хроніки коронавірусу: кількість хворих у Києві зростає, а в Іспанії - новий рекорд смертності
"Ховати знайомих гірше". Як живе Європа на карантині
Сама померла жінка була з Конотопського району, повідомляє Сумська ОДА.
"Причини смерті жінки встановлюються, оскільки результати експрес-тесту є попередніми і не є підставою встановлення остаточного діагнозу", - попереджають там.
Якщо діагноз підтвердиться, це буде п'ята смерть в Україні від коронавірусу.
У Сумській ОДА раніше повідомляли, що місцева влада разом з медиками та поліцією намагаються встановити всіх осіб, з якими контактувала жінка.
Ті, кого вже вдалося встановити, перебувають "на самоізоляції під медико-санітарним наглядом".
А мер Конотопа Артем Семеніхін писав про те, що жінці - 76 років, вона з села Козацького Конотопського району.
Пропустити Facebook допис , автор: Артем Семеніхін - міський голова Конотопа
В Конотопі щойно діагностували перший випадок захворювання на Коронавірус. Жінка 78 років з села Козацького...
Posted by Артем Семеніхін - міський голова Конотопа on Wednesday, 25 March 2020
Кінець Facebook допису , автор: Артем Семеніхін - міський голова Конотопа
Вона була у свідомості, її підключили до апарату штучної вентиляції легень.
Утім пізніше вона померла.
"Жінці було зроблено два тести на наявність у неї COVID-19 (Коронавірус). Обидва показали позитивний результат. Взято ще додаткові аналізи і відправлені в лабораторію до міста Суми", - писав Артем Семеніхін.
"Чекаємо на результати розтину", - додав він пізніше.
Підтвердження чи спростування діагнозу померлої має надійти у п'ятницю.
Загалом же станом на 22:30 25 березня в Україні було підтверджено 145 випадків COVID-19.
Зокрема 32 нові випадки за день.
Пропустити Facebook допис , автор: Центр громадського здоров’я України
Підтверджено 145 випадків COVID-19 (станом на 22:30 25 березня) За результатами досліджень вірусологічної...
Posted by Центр громадського здоров’я України on Wednesday, 25 March 2020
Кінець Facebook допису , автор: Центр громадського здоров’я України
Перед цим у середу стало відомо, що у Тернопільській області помер чоловік, хворий на COVID-19.
"Це мешканець села Ковалівка Монастириського району. Чоловікові було 68 років. Висловлюємо співчуття рідним чоловіка", - повідомли у регіональному штабі боротьби з коронавірусом.
Хочете отримувати найважливіші новини в месенджер? Підписуйтеся на наш Telegram або Viber!
