Виявилося, що запаси в США зросли менше прогнозних очікувань.

Сьогодні, 29 квітня, ціни на нафту підскочили після вчорашнього падіння. Інвестори продовжують сподіватися на підвищення попиту, оскільки запаси нафти в США збільшилися на менший обсяг, ніж очікувалося. Про це пише Reuters.
Зокрема, вартість WTI підскочила на 15,7% до $ 14,29 за барель, а червневі ф'ючерси на нафту марки Brent виросли на 4% до $ 21,28.
На 10:30 за Києвом Brent торгується по $ 23,51, WTI - на $ 14,13 за барель.

Однак реальних причин для зростання мало. Стабільне зростання забезпечить тільки закінчення пандемії, скасування карантинів по всьому світу і старт відновлення глобальної економіки. Поки ціни в основному зростання забузпечують очікуваннях. Наприклад, світові ціни на нафту еталонних марок ростуть на тлі новин про зниження видобутку сировини в США.
 
20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Хоча президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
Як писало ZN.UA, падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+.
Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



