Проєкт вже отримав попередню підтримку від агентства.

Щороку NASA в рамках програми підтримки інноваційних проектів NIAC відбирає декілька найбільш перспективних ініціатив. Нещодавно був оприлюднений список з 23 проєктів, автори яких отримали загалом сім мільйонів доларів на наступні етапи. Одним з найбільш незвичайних проєктів стала пропозиція перетворити кратер на зворотному боці Місяця на радіотелескоп, повідомляє Naked science.
Розташований на супутнику Землі телескоп Lunar Crater Radio Telescope (LCRT) зможе вести спостереження, не доступні з планети. На Землі таким спостереженнями заважають не тільки атмосферні і навколоземні комунікації, але і іоносфера, яка відбиває довгі радіохвилі.
Згідно з планами, телескоп буде вести спостереження за раннім Всесвітом на довжинах хвиль 10-50 метрів, які не охоплені існуючими телескопами. Для цього він стане найбільшим у світі телескопом з цільною антеною (не решітками антен) і займе кратер діаметром від трьох до п'яти кілометрів. Для порівняння, найбільший з таких радіотелескопів сьогодні — китайський FAST діаметром 500 метрів.
Цікаво те, що проєкт планують реалізувати без участі людини. Після вибору кратера до нього відправиться роботизована місія. Два апарати розділяться: один з них розміститься в центрі кратера, а другий – буде протягувати тонкі дроти радіоантен від нього і до країв кратера.
Робота за програмою NIAC поділяється на три фази, і перехід до кожного наступного кроку супроводжується новим етапом відбору. Проєкт LCRT поки потрапив у першу фазу, за якою отримав фінансування в розмірі 125 тисяч доларів і термін в дев'ять місяців на оцінку реалізованості, складності і вартості, а також уточнення технічних деталей місії.
Підписуйтесь на наш Telegram-канал з новинами технологій та культури.


Раніше NASA опублікувало деталі довгострокових місій на Місяць з участю людей у рамках програми "Артеміда". В документі NASA розповідає про елементи інфраструктури, які дозволять забезпечити довгострокове перебування людей на супутнику Землі.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



