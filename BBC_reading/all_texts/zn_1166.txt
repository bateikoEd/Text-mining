Наразі проєкт опрацьовується в комітеті.

У Верховній Раді у суботу, 11 квітня, зареєстрували законопроєкт про внесення змін до Закону України "Про Державний бюджет України на 2020 рік". Про це свідчать дані на веб-порталі Верховної Ради.
Бюджетний комітет ВР рекомендував скоротити строки подання пропозицій та внесення альтернативних законопроєктів.
У поданні комітету також уточнюється, що законом пропонується обмежити розмір заробітної плати на період карантину не лише чиновникам, а й нардепам, суддям, прокурорам та іншим особам, оплата праці яких регулюється спеціальними законами.


Спікер Верховної Ради Дмитро Разумков заявив про те, що наступне позачергове засідання парламенту орієнтовно відбудеться 13 квітня. За словами глави парламенту, першочерговим для прийняття є проєкт закону про зміни в держбюджет. 
Своєю чергою глава Офісу президента Андрій Єрмак під час зустрічі з повіреної у справах США в Україні Христиною Квін повідомив про те, що найближчим часом відбудеться засідання Ради, під час якого депутати повинні прийняти закони, необхідні для початку реалізації нової програми співпраці з МВФ.
Раніше Юлія Самаєва, редактор відділу економіки ZN.UA, зазначала про те, що станом на 30 березня, без одного робочого дня місяця, до держбюджету зібрали 204 млрд грн із запланованих 238 млрд. Дефіцит держбюджету за перші три місяці виріс до 39,6 млрд грн при граничному показнику за весь рік в 96 млрд. Якщо темп збережеться, то до кінця року дефіцит держбюджету буде більш ніж удвічі перевищувати плановий показник.
Про те, чому Україні саме зараз важлива підтримка МВФ і причини, чому Україна може від цієї підтримки відмовитися, читайте в тексті Юлії Самаєвої "Коломокриза".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



