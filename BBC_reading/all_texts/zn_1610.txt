Частина коштів буде спрямована на закупівлю корейських тестів для діагностики коронавірусу.

Уряд Республіки Корея виділив 700 тисяч доларів на боротьбу з коронавірусом COVID-19 в Україні. Про це повідомив очільник Міністерства закордонних справ України Дмитро Кулеба.
Частина з цих коштів буде спрямована на закупівлю корейських лабораторних тестів, інша частина - на підтримку в рамках гуманітарного реагування Організації Об'єднаних Націй.
"Допомога надійде за двома напрямками. 300 тисяч доларів США будуть надані у вигляді партії лабораторних корейських тестів або коштів на закупівлю таких тестів. Це не кредит, а безповоротна гуманітарна допомога. 400 тисяч доларів Корея передасть ООН, в Об'єднаний фонд гуманітарної допомоги Україні", - розповів Дмитро Кулеба.
Зазначається, що перед тим, як влада країни прийняла це рішення, відбулася розмова президента України Володимира Зеленського з президентом Республіки Корея Мун Чже Іном 10 квітня, а також зустріч міністра закордонних справ Дмитра Кулеби з послом Республіки Корея в Україні Квон Кі-Чангом 31 березня.
Глава українського зовнішньополітичного відомства подякував корейським партнерам за допомогу і зазначив, що вона дуже важлива в контексті боротьби з коронавірусом.


Раніше повідомлялося про те, що Кабмін розподілив 190 млн євро макрофінансової допомоги від ЄС. Зокрема, 15 млн євро виділено на медицину і 61 млн євро - на підтримку економіки.
Як повідомляло ZN.UA, досвід виведення країни з економічних криз 2009-го і 2015 року неефективний при нинішньому багатошаровому траблі "три в одному": нафтова війна, глибока рецесія світової економіки і, власне, поширення коронавірусу. Детальніше про те, що чекає Україну після виходу з карантину - читайте у статті В'ячеслава Черкашина "За все заплатять прості українці".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



