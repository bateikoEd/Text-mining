За інкримінованою статтею передбачається покарання до восьми років позбавлення волі.

За фактами порушення УПЦ (МП) карантинного режиму у Святогірській Свято-Успенській лаврі, і в Почаївській Свято-Успенській Національна поліція відкрила кримінальне провадження, повідомляє пресслужба НПУ.
"Богослужіння у храмах відбулися  з порушеннями карантинних обмежень: і у  Святогірській Свято-Успенській лаврі, і в Почаївській Свято-Успенській лаврі під час служби перебувала велика кількість осіб, які не дотримувалися соціальної дистанції, при цьому частина з них не використовувала засоби індивідуального захисту", - йдеться в повідомленні Нацполіції.
Наразі за обома фактами розпочато кримінальні провадження за статтею 325 (Порушення санітарних правил і норм щодо запобігання інфекційним захворюванням та масовим отруєнням) Кримінального кодексу України, яка передбачає покарання у вигляді позбавлення волі на строк від п'яти до восьми років.


Поліція повідомляла про порушення карантину при богослужіннях у Почаївській Свято-Успенській лаврі, що в Кременці, Тернопільській області. Зазначалось, що згідно із попередніми домовленостями з духовенством лаври, прихожани мали перебувати на прилеглій території, а не в храмі. Під час релігійної відправи духовенство відчинило двері монастиря і віряни, всупереч встановленим обмеженням, почали заходити всередину.
У Святогірській Свято-Успенській лаврі було зафіксовано зібрання кількасот людей, які не дотримувалися соціальної дистанції та частина з них перебувала без масок. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



