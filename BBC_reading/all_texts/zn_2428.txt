Найбільш заражена область України  все ще фіксує спалахи захворювання.

В Чернівецькій області буде діяти адаптивний карантин, оскільки в регіоні все ще фіксують найбільші показники приросту заражених в Україні. Про це під час свого онлайн-брифінгу повідомив голова Чернівецької ОДА Сергій Осачук.
Так, за словами міського голови, до 22 травня включно на території Чернівецької області залишатимуться карантинні обмеження: не буде відновлено міжрайонне рейсове автобусне сполучення, в силі залишається обмеження в'їзду та виїзду з області.
"Весь сценарій подій у наступні 20 днів залежать тільки від нас. Хочу повідомити про те, що на сьогоднішньому позачерговому засіданні українського уряду про те, як будуть зніматися карантинні обмеження в усій Україні. Але вже сьогодні прем'єр-міністр України та міністр охорони здоров'я висловились про те, що для областей, в яких фіксується найбільший спалах і щодобове зростання кількості інфікованих, карантин буде зніматися із більшою обережністю. Він називається адаптивним. В інших областях України, де нема такої великої кількості інфікованих людей, обмеження можуть зніматися швидше, натомість у нашій області однозначно ці обмеження триватимуть ще довший період часу", - зазначив Осачук.



Станом на вівторок, 5 травня, у Чернівецькій області зафіксовано 1 948 випадків зараження коронавірусною інфекцією. За останню добу в регіоні підтвердили ще 61 випадок зараження, що є найвищим показником добового приросту хворих в країні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



