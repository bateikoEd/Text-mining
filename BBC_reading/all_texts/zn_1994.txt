При застосуванні спецпроцедури законопроект буде розглянуто за день-півтора.  

Законопроект 2571-д про вдосконалення механізмів регулювання банківської діяльності, так званий "антиколомойский" закон, який є умовою МВФ для подальшого співробітництва, Рада може розглянути протягом тижня-двох. При цьому парламентський комітет з питань фінансів, податкової та митної політики рекомендував парламенту врахувати близько 300 поправок з 16,5 тис. Про це повідомив голова комітету Данило Гетманцев.
"Орієнтовно, з урахуванням норми регламенту щодо ознайомлення депутатів з таблицею поправок – ред.), яка є дуже великою, в зал він може потрапити і бути розглянутим протягом тижня-двох", - сказав депутат в ході прес-брифінгу в парламенті.
Він уточнив, що розгляд законопроекту може початися наступного тижня і зайняти день-півтора роботи парламенту.
"Якщо ми застосуємо спеціальну процедуру і законопроект буде розглянуто за день, максимум - півтора", - додав Гетманцев.
За його словами, комітет запропонував внести ряд суттєвих змін у законопроект до другого читання.


30 березня парламент у першому читанні ухвалив банківський законопроєкт, відомий також як "антиколомойський". При цьому фракції "Слуга народу" не вистачило власних голосів для ухвалення документа. До другого читання проєкту закону зареєстрували 16 тисяч правок, що стало рекордом для Верховної Ради.
Для скорочення строків розгляду законопроєкту у другому читанні депутати внесли зміни до регламенту Верховної Ради. Однак оновлений регламент створив ризики для функціонування опозиції в парламенті і для демократії в цілому.
"Антиколомойський" законопроєкт передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



