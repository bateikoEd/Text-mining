Депутат зазначив, що невдовзі йому проведуть повторне тестування. 

Коронавірусну інфекцію підтвердили у народного депутата від "Опозиційної платформи - За життя" Вадима Новинського. Про це політик написав у Facebook в середу, 13 квітня.
"У відповідності з вимогами МОЗ про перевірку контактів людей, у яких виявлений COVID-19, сьогодні пройшов тестування. Після здачі аналізів тест на коронавірус дав позитивний результат", - написав депутат.
Він також зазначив, що його стан в нормі, симптоми захворювання не відчуваються, температура 36,8.

"Комп'ютерна томографія легенів не визначила відхилень від норми. До повторного тестування лікарі поки обережні в висновках і прогнозах, але порадили кілька днів провести в стаціонарі під їх наглядом. Щоб уникнути різного роду пересудів і спекуляцій, я вирішив оголосити про це сам", - зазначив депутат.
За словами Новинського, всі, з ким він контактував останнім часом, також пройдуть ретельне тестування.


Як повідомлялося 6 квітня, за результатами епідеміологічних досліджень випадків захворювання COVID-19, у Верховній Раді України підтверджені випадки зазначеної хвороби у Віталія Борта – "ОПЗЖ", Володимира Ватраса – "Слуга народу", Руслана Горбенка – "Слуга народу" (вилікувався), Ігора Кисельова - "ОПЗЖ", Олександра Лукашева – "ОПЗЖ", Сергія Рудика - позафракційний, Анни Скороход - позафракційна, Сергія Шахова - "Довіра" (вилікувався).
Представники влади намагаються в екстреному порядку створити для себе спецумови для лікування в державних лікарнях в умовах поширення коронавірусу. У зв'язку з цим був негласно виданий наказ КМДА київським лікарням по організації vip-палат, обладнання та кращих фахівців лікарень для надання у разі необхідності допомоги чиновникам і vip-персонам. У наказі йдеться про осіб, стосовно яких здійснюється державна охорона, по суті - це всі чиновники і посадові особи високого рівня країни.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



