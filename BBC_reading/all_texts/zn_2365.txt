Як запевняють в Офісі президента, "слуга народу" усвідомив свою помилку.

Президент України Володимир Зеленський провів "жорстку розмову" з народним депутатом від "Слуги народу" Миколою Тищенком через роботу його ресторану "Велюр" у період карантину.
Про це заявив заступник голови Офісу президента Кирило Тимошенко під час програми "Свобода слова" на каналі ICTV, наголосивши, що депутат допустив велику помилку, відкривши свій заклад.
"У президента була дуже жорстка розмова з цим народним депутатом. Я сподіваюся, що це стане прикладом для інших депутатів. Якщо ти народний депутат, не треба робити з себе якогось царя", - заявив Тимошенко, уточнивши, що зараз ресторан Тищенка вже не працює.
За словами заступника голови ОП, жорстка розмова вилилася в те, "що для всієї фракції, так і для інших фракцій це буде прикладом, що не можна так робити".
"Це була велика помилка з боку народного депутата, що він так зробив", - додав заступник глави АП.


Журналісти проєкту Bihus.Info протягом декількох днів знімали відвідувачів ресторану "Велюр" в центрі Києва. Серед них – народні депутати Антон Яценко, Ігор Негулевский і Олександр Кабанов, перший заступник керівника ОП Сергій Трофімов і бізнесмен Павло Куфтирєв.
Власник ресторану, заступник голови парламентської фракції "Слуги народу" Микола Тищенко запевнив, що "Велюр" дотримується карантину і відвідувачів не приймає. За його словами, він зустрічається в ресторані з людьми, які готують велику програму перетворення" Києва.
Поліція перевірила ресторан Тищенко, але порушень не знайшла: відвідувачів під час візиту правоохоронців у закладі не було.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



