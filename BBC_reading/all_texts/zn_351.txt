Прем'єр повідомив про роботу над Держбюджетом.

Прем'єр-міністр України Денис Шмигаль заявив, що видатки на інфраструктуру і розвиток, культуру й освіту будуть збережені при зміні Держбюджету. Про це він заявив у Telegram.
За його словами попередня робота над змінами до Держбюджету вже була закінчена.
Водночас, Шмигаль зазначив, що видатки Стабілізаційного фонду "будуть спрямовані на людей".
 

Раніше повідомлялось, що згідно з проєктом змін до Держбюджету-2020, які запропонував КМУ, доходи держбюджету будуть скорочені на 115 млрд грн, а витрати - збільшено на 96 млрд грн. Відповідно, дефіцит Держбюджету зросте на 200 млрд грн, або в 4 рази. Саме такі цифри представлені в матеріалах КМУ.
Причин для секвестру кілька. По-перше, Держбюджет спочатку був зверстаний з урахуванням обмінного курсу, який сильно відрізнявся від ринкового на початку року і бюджет недовиконувався;
По-друге, введення карантину і зупинка частини підприємств однозначно позначаться на зниженні податкових надходжень і темпах зростання ВВП, що також перешкодить виконанню Держбюджету.
До того, глава уряду Денис Шмигаль під час виступу у Верховній Раді заявив про те, що Кабінет міністрів планує внести зміни до держбюджету на 2020 рік.
Національний банк розраховує погашати дефіцит держбюджету, який виріс через поширення коронавіруса, за рахунок коштів Міжнародного валютного фонду (МВФ).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



