В середньому нардепи проігнорували половину голосувань.

Під час карантину Верховна Рада IX скликання показала найнижчі показники роботи. Народні депутати проігнорували майже половину голосувань на восьми пленарних засіданнях, повідомив Комітет виборців України.
У своєму дописі у Facebook, КМУ зазначив, що в середньому один народний депутат взяв участь (натиснув "за", "проти" чи "утримався") лише в 57% голосувань Ради.
Всього з моменту оголошення карантину відбулося вісім пленарних засідань ВР (17, 30 березня, 13, 16 і 25 квітня), на яких було проведено 384 голосування. У березні показники участі в голосуваннях були на рівні 66%, лютому – 73%, січні – 82%. Лише три депутати взяли  участь у всіх голосуваннях.
Найактивніше голосували депутати "Слуги Народу" (в середньому взяли участь у 84% голосувань) та "Європейської солідарності" (75%), які взяли участь в більшості голосувань Ради. У групи "Довіра" показники на рівні 64%, Голосу - 57%, ОПЗЖ - 56%, Батьківщини - 50%. Депутати групи "За майбутнє" в середньому взяли участь лише в 39% голосувань.
"Під час карантину народні депутати розглядали не лише закони, спрямовані на боротьбу з коронавірусом, але й низку інших важливих законодавчих рішень. Зокрема, було прийнято так званий закон про ринок землі, який супроводжувалася значною кількістю правок. Саме це суттєво вплинуло на низькі показники участі народних депутатів у голосуваннях. Адже традиційно розгляд правок сприймається багатьма депутатами як технічне голосування, в яке не варто особливо вникати. Однак, крім цього, деякі фракції і групи Ради свідомо саботували голосування з окремих питань, мотивуючи це своєю політичною позицією і повним несприйняттям запропонованих законодавчих змін", - зазначив голова КВУ Олексій Кошель.



У понеділок, 24 квітня, Верховна Рада не змогла скасувати зміни до регламенту, прийняті на попередньому позачерговому засіданні.  ZN.UA повідомляло, що у парламенті зареєстрували чотири постанови для скасування відповідного документа. Голосів депутатів для жодної не вистачило.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



