Копирайт изображения
НАНЦ
Image caption
Шлях 25-ї експедиції почався ще 16 березня і через карантин та обсервацію тривав понад місяць
Українська антарктична експедиція нарешті перетнула протоку Дрейка й дісталася станції "Академік Вернадський". Через карантин і коронавірус цьогорічна дорога полярників тривала більше місяця - з 16 березня.
Українці не доїхали на антарктичну станцію через коронавірус. Чому це важливо?
Антарктида: як живеться на єдиному континенті без коронавірусу
"У 25-ї експедиції була, мабуть, найтриваліша та найскладніша подорож до Антарктиди," - говорить голова Національного антарктичного наукового центру МОН Євген Дикий.
Експедиція дісталася станції "Академік Вернадський" 21 квітня вночі за Київським часом.
Копирайт изображения
НАНЦ
Image caption
На судні разом з експедицією - вантаж для наступної зимівлі
"Для кожної команди головним випробуванням на шляху до Антарктиди є прохід штормової протоки Дрейка, яка є однією з "найскаженіших" у світі. Однак до нас протока була досить спокійною та привітною, ми навіть жартували, що можна перейменувати її в Дрейк lake - озеро Дрейка", - відзначає лікар 25-ї експедиції Ігор Дейнека.
Тепер кілька днів будуть розвантажувати запаси з судна на станцію - харчі, паливо та інші матеріали для зимівлі.
Після цього додому вирушить попередня 24 українська експедиція, яка вже провела в Антарктиці більше року, а також сезонний загін науковців, які працюють на станції кілька місяців.
У районі "Академіка Вернадського" зараз дуже вітряно і сніжно - там зараз антарктична осінь.
Пропустити Facebook допис , автор: Національний антарктичний науковий центр
25-та УКРАЇНСЬКА АНТАРКТИЧНА ЕКСПЕДИЦІЯ НАРЕШТІ ПРИБУЛА НА СТАНЦІЮ «АКАДЕМІК ВЕРНАДСЬКИЙ» Учасники 25-ї Української...
Posted by Національний антарктичний науковий центр on Tuesday, 21 April 2020
Кінець Facebook допису , автор: Національний антарктичний науковий центр
14 квітня експедиція вийшла з Чилі, де вона проходила обсервацію, й почала перетинати протоку Дрейка на судні "Бетанзос".
Копирайт изображения
НАНЦ
Image caption
25-а українська антарктична експедиція
До цього вся експедиція була під загрозою зриву через пандемію коронавірусу.
У середині березня українські полярники змушені були повернутися через карантин у Південній Америці.
Перед відплиттям на "Бетанзос" завантажили шість фур продуктів, пального і обладнання.
Копирайт изображения
НАНЦ
Весь вантаж і саме судно продезінфікували.
Повернення попередньої експедиції
Тепер на станції п'ять діб розвантажуватимуть "Бетанзос", і ще п'ять - як очікується - повертатимуться до Чилі з попередньою 24-ю українською експедицією.
Копирайт изображения
НАНЦ
Image caption
24-а експедиція в очікуванні перезмніки
"Зусиллями наших дипломатів маємо домовленість, що уряд Чилі впустить нашу експедицію, яка вже понад рік пропрацювала в Антарктиді, на свою територію", - пояснював керівник НАНЦ Євген Дикий.
"Звідти потім буде організована їхня відправка в Україну. Шляхи цього останнього етапу ще узгоджуються та залежать від того, як буде розвиватись ситуація з карантином в Україні та інших країнах на шляху додому", - додає він.
Найважча перезмінка в історії
Цьогорічна зміна експедицій на "Академіку Вернадському" - чи не найважча за всю історію українського дослідження Антарктиди.
Причиною цьому стала пандемія коронавірусу і непрогнозоване введення карантину в різних державах на шляху з України до острова Галіндез.
Копирайт изображения
НАНЦ
Почалося все 16 березня, коли 25-та експедиція екстрено вилетіла з Києва, щоб встигнути до карантину в країнах Південної Америки.
Але далі Стамбула відлетіти на вдалося.
"Ми встигли вилетіти в останній день, коли можна було виїхати з України. Але Колумбія закрила аеропорт для пересадки, і закрилась Чилі - запровадила драконівські карантинні заходи", - розповідав тоді ВВС News Україна Євген Дикий.
У кінці березня 25-та експедиція знову вирушила в Антарктику й змогла дістатися чилійського міста Пунта-Аренас.
Однак там їй знову довелося проходити двотижневу обсервацію - такі були вимоги Чилі.
При цьому, у березні-квітні кожен день для перезмінки має велику вагу - щоб встигнути все зробити, поки шлях до острова Галіндез не перекриє крига. Зазвичай станція ізольована 8-9 місяців на рік.
Розглядалась навіть можливість, щоб частина 24-ї експедиції залишилася на другу зимівлю і не довелося залишати станцію на рік.
Але про консервацію станції і зупинку спостережнь мова ніколи не йшла.
"Припиняти ті спостереження, які є найбільш цінними, і які тривають впродовж десятиліть - метеорологічні, магнітометричні, іоносферні - такий варіант не розглядається", - наполягав Євен Дикий.
Копирайт изображения
НАНЦ
Разом з тим, через всі цьогорічні проблеми остаточно зірвалася частина робіт з модернізації станції.
До 25-ї експедиції увійшли 12 учасників: 7 науковців (метеорологи, біологи, геофізики) та 5 членів команди життєзабезпечення (лікар, кухар, системний механік, дизеліст-електрик, системний адміністратор зв'язку).
Керівник експедиції - досвідчений геофізик Юрій Отруба, для якого це буде вже шоста зимівка.
Хочете отримувати найважливіші новини в месенджер? Підписуйтеся на наш Telegram або Viber!
