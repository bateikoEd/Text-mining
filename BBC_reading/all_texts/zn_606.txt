В Україні 22 громадян померли від ускладнень коронавірусної хвороби.

Центр громадського здоров'я опублікував статистику смертельних випадків в Україні від коронавірусу. 85% громадян, які померли від COVID-19, були старше 50 років, повідомляється на сторінці організації в Facebook.
"Майже всі померлі мали тяжкі серцево-судинні захворювання, цукровий діабет, новоутворення, хвороби нирок і легенів", — йдеться в повідомленні.
Станом на 2 квітня 2020 року коронавірус спровокував смерті 22 осіб в країні, з яких 15 — жінки. Із загального числа померлих троє приїхали з-за кордону до появи протягом останніх 14 днів ознак хвороби.
"Середня тривалість від появи симптомів захворювання до настання смерті склала 9 діб, а з моменту госпіталізації до смерті — 4 дні", — повідомляє ЦОЗ.
Також повідомляється, що всі 20 пацієнтів були госпіталізовані, 60% з них були підключені до апаратів ШВЛ.



У свою чергу депутат Ганна Скороход розповіла про те, як лікуватися від коронавірусу. За її словами, на 10 день хвороби до неї повернувся нюх. Скороход повідомила, що у неї тиждень трималася температура 38 градусів, що супроводжувалася головним болем і ломотою в тілі.
"Я пила парацетамол при високій температурі, полоскання горла фурациліном і тантум верде, чоловік ще приймає пульмобриз, тобто лікування симптоматики", - розповіла депутат.
Раніше головний лікар Олександрівської лікарні розповіла про те, що коронавірус проявляється в чотири етапи - кілька днів тримається температура, потім настає поліпшення стану, після чого до симптомів додається сухий кашель, біль у горлі або першіння. На 5 -7 днів починається пневмонія, яку краще всього розпізнати на КТ. Лікар наголосила, що в особливу групу ризику входять люди з цукровим діабетом, гіпертонією і зайвою вагою.
Вчені королівського коледжу Лондона досліджували симптоми прояву коронавірусу і з'ясували, що у 59% пацієнтів з COVID-19 спостерігалася втрата нюху і смаку.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



