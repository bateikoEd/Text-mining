Напередодні з'явилася інформація, що президент підпише указ на призначення Саакашвілі саме на посаду секретаря.

Колишній президент Грузії Міхеїл Саакашвілі розповів, на якій посаді він працюватиме у Національній раді реформ, яка востаннє скликалася ще у 2018 році. По це повідомляє видання DW.
"Головою виконавчого комітету, а не секретарем", — заявив Саакашвілі.
Політик не розповів, коли саме планується його призначення.
При цьому він зазначив, що не просив і не наполягав на тому, щоб призначити його на посаду віце-прем'єра до цього.
"Я вважаю, що варто було погодитися, бо криза тільки починається", - додав Саакашвілі.
Як відомо, раніше ЗМІ вже повідомляли про те, що Саакашвілі запропонували увійти в Нацраду із реформ. Він провів ряд зустрічей в Офісі президента з питання призначення у виконавчу владу.


Напередодні повідомлялося, що 6 травня президент Володимир Зеленський підпише указ про призначення експрезидента Грузії Міхеїла Саакашвілі на посаду секретаря Національної ради реформ.
Журналіст Юрій Бутусов також повідомив, що президент розширить повноваження Саакашвілі - він отримає право брати участь у засіданнях Кабінету міністрів.
22 квітня Саакашвілі повідомив, що Зеленський запропонував йому посаду віце-прем'єра з питань реформ.
За даними ZN.UA в Офісі президента кандидатуру президенту Саакашвілі запропонував голова ОП Андрій Єрмак. Він давно знайомий з експрезидентом Грузії: обидва вчилися на факультеті міжнародних відносин КНУ ім. Т. Р. Шевченка.
За даними низки ЗМІ, Саакашвілі обговорював з депутатами "Слуги народу" також призначення на посаду радника президента і члена Нацради реформ. За словами голови фракції "СН" Давида Арахамии, Саакашвілі дібрали "інший формат роботи".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



