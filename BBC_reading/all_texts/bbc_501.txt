Копирайт изображения
GETTY IMAGES
Міністерство освіти та науки оприлюднило роз'яснення та рекомендації щодо завершення навчального року в умовах пандемії коронавірусу.
У відомстві зазначають, що поки що лишається незрозумілим, коли саме закінчиться карантин і на яких умовах відбуватиметься послаблення обмежень, але заклади освіти мають готуватися до завершення навчального року вже зараз.
З-поміж іншого, цьогоріч міністерство рекомендує не проводити масові заходи, зокрема останні дзвоники та випускні.
Всеукраїнська школа онлайн: як це відбувається
Як змінилося пересування українців на карантині. Дані Apple
Карантин: що зі школою і вступом до вишів?
Також, кажуть у МОН, підсумкове оцінювання учнів може здійснюватися дистанційно - як у синхронному режимі (коли оцінюються одразу всі учні), так і в асинхронному (коли учнів оцінюють окремо).
В разі потреби вчитель також може провести додаткове усне опитування учнів телефоном або через відеозв'язок.
Результати оцінювання, пояснюють в міністерстві, мають піовідомлятися учням індивідуально - через месенджер, SMS або вноситися в електронний щоденник (якщо такий є).
"Оприлюднення списку оцінок для всього класу є неприпустимим", - йдеться в роз'ясненні.
Оформлення свідоцтв про здобуття середньої освіти має бути завершено не пізніше 15 червня 2020 року.
Копирайт изображения
МОН
При цьому якщо йдеться про учнів 1-8-х та 10-х класів, то міністерство рекомендує надіслати їм копії документів електронною поштою, а оригінал вручити вже у вересні - після початку нового навчального року.
Враховуючи тривалий карантин, дата завершення, якого досі невідома, наступного року школам також рекомендують суттєво збільшити додатковий час на узагальнення та закріплення торішнього матеріалу.
З повним переліком рекомендацій МОН можна ознайомитися на сайті відомства.
Україна вже близько місяця живе в умовах карантину, який має завершитися 24 квітня. Рішення про його продовження поки не ухвалили.
Хочете отримувати найважливіші новини в месенджер? Підписуйтеся на наш Telegram або Viber!
