Відповідний указ глави держави з'явився на сайті Офісу президента

Президент України Володимир Зеленський призначив екс-президента Грузії Міхеїла Саакашвілі головою Виконавчого комітету реформ.
Відповідний указ глави держави з'явився на сайті Офісу президента.
"Щиро вітаю Міхеіла Ніколозовича з новим відповідальним викликом. Вірю, що він зможе надати імпульс Національній раді реформ та допоможе в здійсненні важливих змін у житті країни", – Зеленський.
Також цим указом президент призначив Олександра Ольшанського заступником голови Виконавчого комітету реформ.
Документом вносяться зміни до указів Глави держави щодо єдиної державної політики реформ в Україні, забезпечення діяльності Національної ради реформ і Виконавчого комітету реформ та положення про Національну раду реформ.
Указ набирає чинності з дня його опублікування.


Нагадаємо, 22 квітня Саакашвілі повідомив, що Зеленський запропонував йому посаду віцепрем'єра з питань реформ.
За даними ZN.UA в Офісі президента кандидатуру президенту Саакашвілі запропонував голова ОП Андрій Єрмак. Він давно знайомий з експрезидентом Грузії: обидва вчилися на факультеті міжнародних відносин КНУ ім. Т. Р. Шевченка.
За даними низки ЗМІ, Саакашвілі обговорював з депутатами "Слуги народу" також призначення на посаду радника президента і члена Нацради реформ.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



