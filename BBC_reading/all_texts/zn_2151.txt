Вже створена віртуальна точка передачі газу на кордоні.

Оператори газотранспортних систем (ГТС) України і Угорщини об'єднали дві фізичні точки передачі газу на кордоні країн в одну віртуальну. Про це повідомляє прес-служба Оператора ГТС України.
В результаті об'єднання точок "Берегово DN1400" і "Берегдароц DN800" з'явилася віртуальна "Берег". Вона запрацює з 1 травня.
За словами глави Оператора ГТС України Сергія Макогона, більше не потрібно буде бронювати конкретну фізичну точку, достатньо обрати напрямок транспортування газу. Також не потрібно буде транспортувати потоки у зустрічних напрямках - буде відбуватися взаємозалік потоків, що заощадить паливний газ.


Повідомлялося, що Оператори газотранспортних систем України і Словаччини з 1 березня повинні були запустити віртуальний реверс через точку з'єднання "Вельке Капушани - Ужгород". Передбачена добова потужність 10 млн куб. м (104 ГВт-год).
У січні Україна через газовимірювальну станцію (ГВС) "Дроздовичі" почала віртуальний реверс природного газу з Польщі.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



