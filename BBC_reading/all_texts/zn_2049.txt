Служба безпеки викрила оборудку на Дніпропетровщині.

На Дніпропетровщині Служба безпеки України викрила незаконну схему привласнення державних коштів, виділених на потреби Збройних Сил України. Протягом 2015-2017 років керівник одного з центральних управлінь Збройних Сил України у Києві уклав низку договорів з комерційною структурою Кривого Рогу на закупівлю неякісних мастильних засобів, пише пресцентр СБУ.
"Комерсантам була надана "протекція" у межах угод на постачання МО мастильних засобів на загальну суму понад 33 мільйони гривень, що виготовляються підрядником за власними  технічними умовами. Правоохоронці задокументували, що комерсанти поставили до Збройних Сил України мастильні матеріали суттєво нижчої категорії якості, ніж вказано в умовах закупівлі, й відповідно значно дешевші", - йдеться в заяві СБУ.
Слідство встановило, що тільки у межах виконання однієї з угод комерсанти завдали державним інтересам збитки у розмірі більш ніж 1 мільйон гривень
Наразі, у межах кримінального провадження представнику ЗСУ повідомили про підозру за ч. 2 ст. 364 (зловживання владою або службовим становищем), а керівнику комерційної структури – за ч. 5 ст. 191 (привласнення, розтрата майна або заволодіння ним шляхом зловживання службовим становищем) та ч. 1 ст. 366 (службове підроблення) Кримінального кодексу України.


Раніше журналісти програми "Схеми" дізнались про те, що міністерство оборони України уклало договори на купівлю тестів на коронавірус, апаратів штучної вентиляції легенів та іншого медичного обладнання з китайською фірмою, що продає модеми. Угоди було укладено за спрощеною процедурою, а їх сума наближається до 70 млн гривень.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



