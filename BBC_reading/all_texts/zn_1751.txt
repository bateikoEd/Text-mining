На місці пожежі працює авіація.

У другій половині дня в Поясківському лісництві Білокоровицького лісгоспу виникла пожежа, яка одразу ж набула загрозливих масштабів. Про це інформує прес-служба Житомирського обласного управління лісового та мисливського господарства.
"В даний час на локалізації пожежі працює близько 50 осіб лісової охорони і більше 10 одиниць техніки. До гасіння долучилися 25 рятувальників із 4 автоцистернами, працює авіація. На допомогу прибувають пожежні ланки сусідніх лісгоспів", - йдеться в повідомленні.
Одночасно відбувається гасіння вогню в Велидницькому лісництві Словечанського лісгоспу і в Словечанському лісгоспі АПК.
За даними ДСНС області, станом на 18 годину. 23 квітня пожежі в лісових масивах Овруцького району локалізовані. Силами ДСНС надається допомога працівникам лісових господарств, з гасіння окремих осередків тління трав'яного настилу, лісової підстилки, пеньків і деревини в Виступовицькому, Бережестському і Словечанському лісництвах. До гасіння залучено 687 осіб та 100 одиниць техніки, з них від ДСНС 82 людини особового складу та 39 одиниць техніки.



Як писало ZN.UA, лісові пожежі в Україні палахкотять з 4 квітня. В РНБО і МВС припускають умисний характер їх походження. Тільки на Житомирщині лісові пожежі завдали збитків на 25 мільйонів гривень, без даху над головою залишилися мешканці кількох згорілих сіл. Про масштаби трагедії можна судити з відео, знятого за допомогою дрону.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



