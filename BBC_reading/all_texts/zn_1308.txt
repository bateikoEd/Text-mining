За попередніми даними, впровадження мита повинно було відбутися вже сьогодні. 

Нові 65% мита для російського вугілля будуть запроваджені 1 травня, хоча раніше мова йшла про 15 квітня. Відомо, що відповідне рішення Кабінет міністрів ухвалив сьогодні.
За цей час Міністерство розвитку економіки, торгівлі та сільського господарства повинно визначити список різновидів вугілля, стосовно яких буде запроваджуватися нове мито.
 

Раніше повідомлялося, що спеціальне мито в розмірі 65% на імпорт з Російської Федерації вугілля з рядом винятків вводиться з 15 квітня.
Винятком, зокрема, є: вугілля марки "А" (антрацит), бітумінозне вугілля і коксівне вугілля для металургійної промисловості, а також вугілля марки "П" (пісний) для виробників електричної і теплової енергії.
Нагадаємо, що уряд 18 березня ухвалив постанову про внесення змін в постанову №624 від 17 липня 2019 року (з умовою доопрацювання у триденний термін), про введення з 1 квітня спецмита в розмірі 65% на імпорт з Росії електричної енергії і всіх типів вугілля за винятком антрацитового та коксівного.
Раніше президент України Володимир Зеленський поставив перед міністром енергетики та захисту навколишнього середовища Олексієм Оржелем завдання мінімізувати імпорт вугілля і електроенергії, і таким чином подбати про реалізацію української продукції на вітчизняному ринку.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



