За добу, 15 квітня, внаслідок ворожих обстрілів втрат серед українських військовослужбовців не було.

Упродовж минулої доби, 15 квітня, збройні формування Російської Федерації тричі порушили режим припинення вогню, обстрілявши українські позиції з гранатометів різних систем, великокаліберних кулеметів та стрілецької зброї. Про це повідомили у штабі ООС у четвер, 16 квітня. 
Зазначається, що в районі відповідальності оперативно-тактичного угруповання "Північ" окупанти  обстріляли українських бійців поблизу міста Попасна та біля села Кримське.
"У районі відповідальності оперативно-тактичного угруповання "Схід" противник обстріляв наші позиції поруч з селом Водяне з ручних протитанкових гранатометів та кулеметів великого калібру", - йдеться в повідомленні. 
За добу, 15 квітня, внаслідок ворожих обстрілів втрат серед наших військовослужбовців не було.
"За даними розвідки Об'єднаних сил, 15 квітня наші підрозділи поранили двох російських найманців.
Від початку поточної доби російські окупаційні війська активності не проявляли", - додали військовослужбовці. 
За поточну добу втрат серед українських захисників немає.



Як повідомляло "Громадське", "великодній обмін може відбутися 16 квітня на КПВВ "Майорське" в Донецькій області. За даними видання, бойовики "ДНР" і "ЛНР" погодилися звільнити 19 українських заручників.
Домовленість щодо проведення обміну не пізніше Великодня було досягнуто учасниками Тристоронньої контактної групи в ході консультацій 8 квітня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



