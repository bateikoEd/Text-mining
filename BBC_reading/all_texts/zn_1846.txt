Алгоритм здатний обробляти супутникові знімки і шукати на них сліди пластику.

Вчені з Плімутської морської лабораторії у Великій Британії створили систему штучного інтелекту, якій вдалося виявити пластик у воді за допомогою знімків супутників, що знаходяться на орбіті Землі. Це вперше, коли сліди пластику в прибережних водах були знайдені за допомогою супутників, повідомляє "Популярная механика".
Створена дослідниками система вивчає знімки, зроблені супутниками Європейського космічного агентства Sentinel-2. Об'єкти, що знаходяться у воді, поглинають і відбивають світло, створюючи "спектральну сигнатуру". Алгоритм визначає наявність сигнатур пластику.
Просканувавши зображення морів, що оточують Канаду, Шотландію, Гану і В'єтнам, вчені з'ясували, що система диференціює відмінність між пластиком та іншими матеріалами з точність 86%.
Вчені мають намір удосконалити методику точного виявлення плаваючих плям в каламутних водах і річках. Вони сподіваються, що запропонований ними метод буде об'єднаний з безпілотними літальними апаратами для спостереження за пластиковим сміттям і очищення вод від нього. Разом з тим, вони додають, що єдиний спосіб очистити океан від пластику - це різко скоротити його кількість.
Підписуйтесь на наш Telegram-канал з новинами технологій та культури.


Раніше вчені заявили про те, що слідом за бронзовою і залізною добоюна Землі настала пластикова доба. Частинки пластику почали відкладатися в скам'янілостях, що свідчить про наростання його виробництва з 1945 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



