Колишня голова Харківської ОДА Юлія Світлична випереджає суперників з великим відривом.

Самовисуванка Юлія Світлична перемагає на довиборах у Верховну Раду на Харківщині. Станом на ранок 16 березня Центральна виборча комісія опрацювала понад 74% дільничних протоколів  у 179 окрузі, за результатами підрахунку, Світлична суттєво випереджає суперників.
Так, за колишню очільницю Харківської ОДА віддали голоси 75,95% виборців (понад 20 тисяч осіб). На другому місці – кандидатка від "Європейської  солідарності" Юлія Пташник, яку підтримали 8,83% або 2353 виборців.
Інші кандидати отримали менше 3% підтримки виборців. Загалом у довиборах в окрузі №179 брали участь 37 кандидатів, хоча реєструвалися 40.
Юлія Світлична очолювала Харківську ОДА в 2016-2019 роках, а з 2014 року була першим заступником губернатора. У вересні 2019 року Кабінет міністрів схвалив перепризначення Світличної, однак потім затвердив кандидатуру Олексія Кучера, указ про призначення якого і підписав президент. 
У жовтні 2019 року Світлична подала е-декларацію кандидата на пост заступника секретаря Ради нацбезепеки і оборони. Однак не змогла отримати цю посаду через небажання секретаря РНБО Олексія Данілова працювати з нею.


Нагадаємо, в окрузі № 179 на позачергових виборах 21 липня 2019 року переміг кандидат від "Слуги народу" Олексій Кучер. На довиборах 15 березня від політсили мала брати участь Вікторія Алєксєйчук, однак у "Слузі народу" вирішили зняти її кандидатуру.
Докладніше про політичну ситуацію в Харкові читайте в матеріалі Сергія Жукова "Харківський пасьянс. Кучер, Кернес, Райнін та інші" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



