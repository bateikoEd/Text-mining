Посадовців підозрюють у завданні збитків громаді на 800 тисяч гривень.

Поліція в п'ятницю, 8 травня приходила з обшуком до Харківської міської ради. Слідчі дії проводилися в рамках кримінальної справи про розтрату 800 тисяч гривень посадовцями Департаменту житлового будівництва, повідомили в Національній поліції.
За даними слідства, юридичні особи в п'ять разів завищили вартість використаного обладнання при виконанні капітального ремонту багатоквартирних будинків. Компанії-підрядники, як стверджують у поліції, закуповували освітлювальне обладнання за ринковими цінами, а при виконанні робіт – завищувала його вартість.
Роботи приймали посадові особи Департаменту, які підписали договори з підрядниками на 28 млн гривень. 13 млн з яких уже перераховано на рахунки фірм.
8 травня слідчі харківської поліції під процесуальним керівництвом обласної прокуратури провели 20 обшуків в офісах компаній-підрядників, Департаменті житлового будівництва і комунальному підприємстві міськради, а також у помешканнях співробітником фірм та посадовців міськради. Правоохоронці вилучили фінансову та бухгалтерську документацію.

Кримінальне провадження зареєстровано за ч. 3 ст. 191 Кримінального кодексу (привласнення, розтрата майна або заволодіння ним шляхом зловживання службовим становищем). Статтею передбачено покарання у вигляді позбавлення волі на строк від 3 до 8 років із забороною обіймати певні посади та займатися певною діяльністю на строк до трьох років.


У грудні 2017 року правоохоронці проводили обшуки в міській раді Харкова в рамках розслідування зловживання владою або службовим становищем, що спричинило тяжкі наслідки. Обшук, зокрема, проводився в кабінеті начальника управління комунального майна та приватизації міськради Володимира Солошкіна.
У березні 2018 року СБУ і поліція знову прийшли з обшуками до міськради: на цей раз к рамках розслідування розтрати коштів при реконструкції спортивних об'єктів. Слідчі дії проводилися в Департаменті у справах сім'ї, молоді і спорту.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



