Керівники областей надали список з 300 потенційних кандидатів.

Голова Офісу президента Андрій Єрмак запропонував керівникам областей ввести посади заступників по роботі з талановитою молоддю, які зможуть зайнятися формуванням списку амбітних молодих і талановитих людей з областей для роботи на державу.
Як повідомляє пресслужба ОП, таку пропозицію він озвучив під час селекторної наради з головами ОДА та народними депутатами (якими саме, не уточнюється).
Метою наради стало створення "регіонального кадрового резерву" для центральних органів влади.
За словами Єрмака, в країні склалася така кадрова політика, за якої молоді зі столиці легше почати будувати кар'єру в центральних органах влади. Натомість, на його думку, багато молодих талантів залишається на периферії.
Своєю чергою керівники областей надали список з 300 потенційних кандидатів. Але серед них лише декілька десятків людей відповідали вимогам.
На це Єрмак відповів, що роботу з пошуку кадрів треба актуалізувати і скласти нові списки.
"Сьогодні є кілька позицій навіть в уряді, які досі залишаються вакантними. Знайти професійну людини з високими моральними цінностями, яка готовий присвятити себе роботі на державу, не так просто".


Нагадаємо, 29 березня народний депутат Гео Лерос оприлюднив відеозаписи, на яких брат керівника Офісу президента Денис Єрмак обговорює з низкою осіб можливість призначення на державні посади.
Дати на записах свідчать про те, що вони зроблені в період з серпня по вересень 2019 року. У розмовах фігурують посади в "Укрзалізниці", в Міністерстві інфраструктури, Київської митниці і т. д.
Люди, які позиціонують себе як помічники Дениса Єрмака, відкрито обговорюють отримання грошей за організацію таких зустрічей.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



