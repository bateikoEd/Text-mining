Прем'єр-міністр підписав розпорядження про продовження повноважень Коболєва.

Кабінет Міністрів підтримав пропозицію наглядової ради "Нафтогазу" продовжити повноваження голови правління компанії Андрія Коболєва на чотири роки. Про це свідчать дані на порталі уряду.
Уряд погодився з пропозицією наглядової ради акціонерного товариства "Національна акціонерна компанія "Нафтогаз України" про продовження терміну повноважень голови правління акціонерного товариства Андрія Коболєва з 23 березня 2020 по 22 березня 2024 року.
"Наглядовій раді акціонерного товариства забезпечити внесення змін до контракту, укладеного з головою правління акціонерного товариства, і подати до 30 березня 2020 року Кабінетові Міністрів України копії зазначеного контракту", - йдеться в розпорядженні.
Згідно з умовами нового контракту зарплата керівника НАК зменшена більше, аніж у 2 рази. Також скасовано премії та знято з порядку денного питання виплати бонусів.




Раніше рішення про продовження контракту з головою НАК "Нафтогазу" прийняла спостережна рада газової компанії. Зазначимо, Коболєв працює в "Нафтогазі" з 2002 року. З 25 березня 2014 - голова правління Національної акціонерної компанії "Нафтогаз України".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



