Співробітники Київської лікарні швидкої допомоги вийшли на акцію протесту.

У Києві лікарі клінічної лікарні швидкої медичної допомоги вийшли на акцію протесту у зв'язку із зниженням їх зарплат. Про це повідомляє Укрінформ.
"Акція співробітників лікарні швидкої допомоги пов'язана з тими зарплатами, які ми отримали. Пов'язана з тим ставленням в ЗМІ, і з боку тих представників уряду, які вважають, що нам дійсно платять дуже багато... Ми хочемо продовжувати надавати таку допомогу, що ми і робили. Ми хочемо, щоб реформа не знищила нашу лікарню, і таких же як ми. Ми хочемо, щоб про нас говорили, як про тих людей, які варті поваги", — сказав під час акції лікар лікарні Віталій Черкашин.
Він зазначив, що доплати, які отримували лікарі раніше, були урізані. За його словами, лікарі отримали зарплату на 40 -50% менше, ніж було раніше.
"Наш протест виражається не в тому, щоб протестувати проти нашої роботи і проти того, що ми робимо. Ми просто вийшли, щоб сказати, що ми хотіли б змін. Але таких змін, які були б в кращу сторону, а не дивитися як система з кожним роком дедалі погіршується", — сказав Черкашин.

Раніше повідомлялося про те, що в Сумській області оголосив голодування гендиректор Глухівської міської лікарні Анатолій Кияшко. Основна причина - недофінансування лікарні і відсутність контракту з Національною службою охорони здоров'я. Також в Києві протестували медики клінічної лікарні №8, яким не виплатили обіцяну надбавку за лікування хворих на коронавірус.


Раніше президент Зеленський пообіцяв виплатити 300-відсоткові надбавки медикам за березень у квітні, однак медики не лише не отримали доплати, а за фактом отримали навіть менше, крім того, в лікарнях почали скорочувати медперсонал через другий етап медреформи. За словами глави МОЗ Максима Степанова, в рамках медреформи будуть звільнені 50 тисяч медичних працівників, а кількість медичних закладів скоротять на 322.
Президент України Володимир Зеленський публічно закликав керівництво Міністерства охорони здоров'я та профільного парламентського комітету запропонувати план "покращення" другого етапу медичної реформи, щоб уникнути "негативних наслідків". За словами президента, створена за його ініціативою робоча група, в яку увійшли титуловані лікарі, академіки і професори, проаналізувала стан справ в медицині".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



