На пленарних засіданнях розглянуть питання Азово-Чорноморського басейну.

Україна почала головування у Форумі безпекового співробітництва ОБСЄ, перейнявши керівництво від Туреччини. Україна стане першою державою, яка головуватиме у Форумі в онлайн-режимі, оскільки проведення Форуму "вживу" є неможливим під час пандемії. Про це йдеться у коментарі Міністерства закордонних справ від 20 квітня.
"Українське головування зосередить увагу держав-учасниць на необхідності відновлення повного та сумлінного дотримання основоположних принципів ОБСЄ та норм міжнародного права, важливості подальшої спільної роботи над удосконаленням політико-військового інструментарію Організації в умовах нових викликів та загроз та стрімкого технологічного розвитку у військовій сфері", - йдеться  у коментарі.
Зазначається, що до пріоритетних питань розгляду пленарних засідань гібридні загрози, мілітаризація та перешкоджання судноплавству в Азово-Чорноморському басейні, питання легких озброєнь та стрілецької зброї, виконання резолюцій з нерозповсюдження зброї масового знищення та ролі жінок у питаннях миру та безпеки.



Раніше у Празі пройшло перше засідання українсько-чеського форуму за участі міністрів МЗС України та Чехії. Зокрема, міністри обговорювали питання співпраці та спільна протидія гібридним загрозам, а також вивчення чеського досвіду в питаннях реформування та євроінтеграції.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



