Труну дівчинки знайшли біля входу в храм, побудований у 1600 році до нашої ери.

Команда іспанських і єгипетських археологів виявила в некрополі Дра-Абу-ель-Нага, який розташований в околицях Луксора, дерев'яну труну з останками мумії часів правління XVII династії фараонів (XVII–XVI століття до нашої ери). Труна належала дівчинці-підлітку у віці 15-16 років, разом з нею поховали коштовності, ймовірно, придане, повідомляє N+1.
Труна була знайдена біля входу в гробницю Джехуті, казначея царицы Хатшепсут. На думку вчених, її залишили тут розкрадачі гробниць. Гробниця Джехуті розташовувалася поруч з входом в храм з необпаленої цегли, який побудували близько 1600 до нашої ери.
Труна була виготовлена з цілісного шматка платана довжиною 1,75 метра і шириною 0,33 метра. На ній були знайдені сліди побілки та червоної фарби.
Мумія дівчинки збереглася погано. Разом з тим, вчені відзначили хорошу схоронність прикрас, які були знайдені разом з нею. У вухах мумії вчені виявили мідні сережки, металеву і кістяну каблучку, а також чотири намиста, зроблених з керамічних і скляних намистин. В одному з намист, найбагатшому, використані намистини з кварцу, аметисту, бурштину, а також амулет-скарабей і амулет з зображенням давньоєгипетського бога Гора.


Вчені припускають, що прикраси були приданим дівчинки. Причому, придане несподівано багате порівняно зі скромністю труни. Дослідники також вважають, що труну могли кинути розкрадачі гробниць, так і не відкривши її. Цікаво те, що в цій частині некрополя було знайдено вже 12 кинутих трун, велика частина яких належала жінкам і дітям.
Поруч з труною дівчинки археологи також виявили невелику перев'язану мотузкою глиняну труну з ушебті — ритуальною статуеткою, яку зазвичай клали в давньоєгипетські могили. Труна була обв'язана бинтами, на які ієратичним письмом було нанесено ім'я Джехуті. Дослідники, проте, відзначають, що скарбникові Джехуті труна зі статуеткою не належить, і датувати її потрібно сотнею років раніше — часом поховання дівчинки-підлітка. Тоді ім'я Джехуті було популярним.
Підписуйтесь на наш Telegram-канал з новинами технологій та культури.


Раніше команда польських археологів виявила десятки мумій недалеко від найстарішої відомої піраміди в некрополі біля селища Саккара. Вік мумій оцінюється в дві тисячі років. При цьому, більшість мумій були поховані прямо в піску.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



