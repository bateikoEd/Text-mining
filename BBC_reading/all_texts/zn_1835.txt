Зеленський наголосив на важливості економічного розвитку регіону.

Віталій Федорів став новим очільником обласної державної адміністрації в Івано-Франківську. Відповідне розпорядження президент Володимир Зеленський підписав сьогодні.
"Призначити Федоріва Віталія Васильовича головою Івано-Франківської обласної державної адміністрації", - йдеться в документі.
Відомо, що вже відбулася перша зустріч нового очільника Івано-Франківської ОДА з президентом. Володимир Зеленський наголосив на важливості вирішення актуальних проблем області. Зокрема, йшлося про економічний розвиток регіону.
 




Нагадаємо, міський голова Івано-Франківська Руслан Марцінків доручив правоохоронцям вивезти з міста на Закарпаття ромів. При цьому на те, що 12 осіб відмовилися виїжджати з міста, відреагував словами "Що значить відмовилися? А чого не запакували? Є поліція. До наступного вівторка маєте вирішити цю проблему. Ми вам автобус дали. Поліція просила дати автобус - дали. Чому не запакували і не відвезли?". Він також заявив, що "треба другу ходку зробити".
У свою чергу правозахисники та посольство США в Україні заявили, що Марцінків таким розпорядженням порушує права людини. При чому міський голова Івано-Франківська не вперше став автором дискримінаційних заяв та ініціатив. Зокрема, у березні міський голова доручив створити в місті намет з боротьби "зі сміттям і циганами". У 2018 році Марцінків намагався змусити учнів та медичних працівників відвідати релігійний захід Української греко-католицької церкви. Також міський голова заявляв про те, що в Івано-Франківську ніколи не проведуть прайду та що "гей не може бути патріотом".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



