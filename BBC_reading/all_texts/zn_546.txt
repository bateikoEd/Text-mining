Внаслідок обстрілів бойовики поранили місцеву мешканку.

Збройні формування Російської Федерації у Донбасі за минулу добу, 4 квітня, здійснили 14 обстрілів позицій Об'єднаних сил.  Окупанти застосовували заборонені міномети калібрів 120 мм та 82 мм, а також гранатомети різних систем, великокаліберні кулемети та стрілецьку зброю. Про це повідомили у штабі ООС у неділю, 5 квітня. За поточну добу втрат серед українських захисників немає.
Обстріли зафіксували біля Широкиного, Тарамчука і Новомихайлівки,  поблизу населених пунктів Славне, Водяне і Опитне, в районі села Павлопіль, поблизу Оріхового, Новотошківського, села Новоолександрівка, в районі населеного пункту Травневе, поблизу Горлівки, в  районі Південного і Новолуганського.
"Окрім позицій Об'єднаних сил, окупанти 4 квітня зі станкових протитанкових гранатометів обстріляли також житловий сектор селища Верхньоторецьке. В результаті розриву гранати отримала осколкове поранення в ногу місцева мешканка, яку було доставлено до міської лікарні м. Торецьк та надано кваліфіковану медичну допомогу, - повідомив штаб ООС.



У суботу, 4 квітня, штаб ООС повідомив про ліквідацію трьох російських окупантів. Збройні формування Росії 16 разів порушили режим припинення вогню, тож українські сили відповіли на усі вогневі провокації противника.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



