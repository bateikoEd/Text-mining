Швидкість обертання зірки на 100 кілометрів на секунду вища за швидкість попереднього рекордсмена.

Китайський астроном Лі Гуанвей виявив в Чумацькому Шляху нову зірку-рекордсмена швидкості обертання. Як повідомляє "Популярная механика", зірка обертається на швидкості 540 кілометрів на секунду, що на 100 кілометрів на секунду вище, ніж у попереднього рекордсмена.
Зірка отримала назву LAMOST J040643.69+542347.8. Через високу швидкість обертання вона має сплющену форму. Її екваторіальний радіус більший за полярний, а сила тяжіння на полюсах вища, ніж на екваторі.
Висока швидкість обертання – не єдина відмінна риса зірки. Вона також має аномально високу швидкість руху відносно інших зірок – 120 кілометрів на секунду. Вчений припускає, що в минулому LAMOST J040643.69+542347.8 була частиною бінарної системи і отримала високу швидкість після того, як її компаньйон вибухнув надновою.
Відкрита зірка розташовується на відстані 30 тисяч світлових років від Сонця. Для порівняння, його швидкість обертання – два кілометри на секунду.
Підписуйтесь на наш Telegram-канал з новинами технологій та культури.


Раніше астрономи за допомогою Дуже великого телескопа одержали знімок зірки Бетельгейзе, яка нещодавно значною мірою втратила свою яскравість. Отримані знімки показують не тільки потьмяніння зірки, але і зміну її видимої форми.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



