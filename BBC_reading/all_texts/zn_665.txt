В Україні пропонують святкувати Великдень в режимі онлайн.

Прикордонники очікують 200 тисяч громадян України, які приїдуть додому на Великдень. Про це заявив голова Державної прикордонної служби Сергій Дейнеко в ефірі одного з телеканалів, передає прес-служба ДПСУ.
"Всіма напрямами, доступними для громадян України, вже повернулися з-за кордону близько 160 тисяч громадян. За інформацією МЗС України, на даний момент близько 17 тисяч українців заявили про те, що мають намір повернутися на територію України. Звичайно, це не всі громадяни. Ми очікуємо, що напередодні Великодня може повернутися близько 200 тисяч наших громадян", - сказав він.
Щодо черг на польському кордоні Дейнеко зазначив, що проблема полягала не в прикордонниках України, а в тому що черги накопичувалися на польській стороні. У найбільш активний день - 27 березня на вхід в Україну з Польщі було 22 тисячі громадян. Зазвичай, цей показник становить близько 4 тисяч осіб на добу. На даний момент українці, які перетинають державний кордон у пішому порядку відсутні, - сказав Дейнеко.
Дейнеко зазначив, що Державна прикордонна служба України, веде базу даних про громадян, які перетинають кордони як на в'їзд, так і на виїзд з України без винятку. Громадяни України, особи без громадянства, іноземці - всі потрапляють у базу даних. Серед них за минулу добу виявлено двох громадян України, які вже порушили умови самоізоляції. Прикордонники передали цих громадян Нацполіції, на них були складені протоколи за ст. 44 ч. 3 КУ про адміністративні правопорушення. Всього ж за останні три доби таких громадян було виявлено 7.


Раніше повідомлялося про те, що уряд підготував 61 готель для обсервації прибулих з-за кордону українців. У Київ з 11 березня прибуло 37 тисяч українців, всього в Україну повернулося понад 140 тисяч заробітчан та туристів. 9 тисяч українців побажали залишитися за кордоном. Італія, Угорщина, Румунія та Чехія продовжили дію дозвільних документів для українців на два місяці.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



