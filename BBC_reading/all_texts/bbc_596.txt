Копирайт изображения
REUTERS
Близько 6000 гектарів найбільшого у Польщі Бєбжанського національного парку - 10% всього парку - охопили пожежі.
Сотні пожежників намагаються побороти вогонь, застосовують і пожежну авіацію.
Пожежі у Польщі та їх причини дещо схожі з те, що останні тижні переживала Україна.
Цей польський парк розташований на сході країни в географічному регіоні Полісся - як і українські території, найбільше постраждалі від пожеж.
Як українська "Мрія" викликала політичний скандал у Польщі
Чорнобиль у вогні. Вражаючі фото
Чому Чорнобиль горів і знову горітиме. Пояснює науковець із зони
Міністерство охорони довкілля країни заявило, що пожежу, швидше за все, спричинили селяни та фермери, які підпалюють траву.
Схожі причини масових лісових пожеж на Поліссі та інших регіонах України називала й українська влада.
Копирайт изображения
EPA
Ситуація погіршується через те, що Польща зараз переживає найгіршу посуху за десятиліття.
Копирайт изображения
REUTERS
"Зараз навряд чи можна говорити про самозаймання - це не середина літа, немає спеки чи сильних вітрів", - сказав директор парку Анджей Григорук.
"Я не знаю, як це назвати. Дурість? Безвідповідальність? Весна - це стрімкий вибух життя. Тому втрати природи порахувати неможливо. Це трагедія, її неможливо описати", - сказала каналу TVN Яніна Агнешка Зак, гід парку.
Копирайт изображения
EPA
Керівництво парку припускає, що боротися з вогнем доведеться місяцями.
Бєбжанський національний парк розташований на північному сході країни, біля кордону з Білоруссю.
Копирайт изображения
REUTERS
Низькоросла місцевість відома своїми торфовищами та заболоченими угіддями, населеними багатьма видами птахів, бобрами та лосями.
Польща потерпає без українських заробітчан - Financial Times
Ця територія також вважається частиною історичного та географічного регіону Полісся, до якого належать і території української Чорнобильської зони.
...
