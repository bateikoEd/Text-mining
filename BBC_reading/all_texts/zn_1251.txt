За оцінками Мінекономіки, вітчизняні експортери можуть постачати всі ключові групи аграрної продукції. 

Україна може собі дозволити експортувати аграрну продукції в інші країни. Це безпечно для внутрішнього ринку. Крім того, в умовах зростання попиту на продукцію АПК у світі,  українські експортери можуть збільшити свою частку на зовнішніх ринках. Про це повідомив в Facebook торговий представник України Тарас Качка.
"На фоні телепаніки щодо їжі постає питання – чи ми це можемо собі дозволити? (Так можемо). Міністерство веде постійну роботу з оцінки балансів продовольства. Останні кілька тижні ця робота велася ще прискіпливіше і ретельніше. Тому ми точно впевнені, що можемо і далі забезпечувати безперебійний експорт. На додаток до нинішніх обсягів експорту ми можемо постачати фактично всі ключові групи аграрної продукції", - написав він.

 

Повідомлялось, що у першому кварталі 2020 року обсяги експорту з України скоротилися на 0,1% в порівнянні з першим кварталом минулого року, імпорт скоротився на 3,3%.
Проте, як писало ZN.UA, світ побоюється голоду, який нерідко слідує за будь-якою епідемією. Тому ціни на аграрну продукцію зростають, а закупівлі збільшилися. Українські аграрії вирішили скористатися ситуацією.
Докладніше читайте в статті ZN.UA від Андрія Паливоди – "Надія vs коронакризис".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



