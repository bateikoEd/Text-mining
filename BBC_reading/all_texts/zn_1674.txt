У США закликали українських посадовців забезпечити захист прав людини.

Міський голова Івано-Франківська Руслан Марцінків розпорядився вивезти з міста на Закарпаття осіб ромської національності. Однак подібні дії Марцінківа порушують права людини, пояснюють в онланй виданні ZMINA. Діями міського голови стурбовані також і в посольства США в Україні.
"Ми глибоко стурбовані повідомленнями про дискримінацію та утиски ромів з боку міського голови Івано-Франківська. Ми закликаємо українських посадовців виступити проти нетерпимості та забезпечити захист прав людини", - йдеться у повідомленні американського посольства.
Ми глибоко стурбовані повідомленнями про дискримінацію та утиски ромів з боку міського голови Івано-Франківська. Ми закликаємо українських посадовців виступити проти нетерпимості та забезпечити захист прав людини.
При цьому представникам благодійної організації "Ромський жіночий фонд "Чіріклі" в Івано-Франківській міській раді повідомили про те, що офіційного розпорядження "вивозити" ромів, не було, і, можливо, "пан мер неправильно висловився під час наради".
Водночас посланниця толерантності ПР ООН в Україні Зола Кондур вказала на порушення прав людини з боку Марцінківа.
"Зокрема, порушено право на свободу пересування та вільний вибір місця проживання. Я б закликала Асоціацію міст України пояснити Марцінківу, в який спосіб без порушення прав людини мають розв'язуватися подібні проблеми. Адже йдеться про людей, їх не можна просто посадити в автобус, довезти до кордону і викинути, залишивши напризволяще. Схоже, мер подумав, що вирішив проблему. Але роми повернулись і повертатимуться, бо там їхній дім", - зазначила Кондур.
Як зазначили в ZMINI, Марцінків вже не вперше робить дискримінаційні заяви та є автором таких самих ініціатив. Зокрема, у березні міський голова доручив створити в місті намет з боротьби "зі сміттям і циганами". У 2018 році Марцінків намагався змусити учнів та медичних працівників відвідати релігійний захід Української греко-католицької церкви. Також міський голова заявляв про те, що в Івано-Франківську ніколи не проведуть прайду та що "гей не може бути патріотом".


Нагадаємо, доручення вивезти з міста ромів Марцінків доручив правоохоронцям. При цьому на те, що 12 осіб відмовилися виїжджати з мста, відреагував словами "Що значить відмовилися? А чого не запакували? Є поліція. До наступного вівторка маєте вирішити цю проблему. Ми вам автобус дали. Поліція просила дати автобус - дали. Чому не запакували і не відвезли?". Він також заявив, що "треба другу ходку зробити".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



