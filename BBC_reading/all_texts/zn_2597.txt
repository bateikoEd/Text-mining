Комп'ютерна система дозволяє стежити за місцезнаходженням, пересуванням і контактами осіб.

Служба безпеки України планує закупити ізраїльсько-американську комп'ютерну систему Verint NowForce для контролю за карантином, прискорення роботи "швидких", проведення міжвідомчих нарад та збору звітності за майже 50 мільйонів гривень. Про це повідомили журналісти програми "Схеми".
Як повідомили в СБУ у відповідь на запит журналістів, сума в понад 49,8 мільйонів гривень на закупівлю була виділена урядом з резервного фонду для здійснення заходів щодо запобігання розповсюдження гострої респіраторної хвороби СOVID-19 8 квітня.
Згідно з даними СБУ, ця закупівля дозволить: контролювати карантин, відстежуючи місцезнаходження осіб, їх пересування та контакти; керувати мобільними бригадами; комунікувати (проводити наради, давати вказівки) на єдиній платформі; збирати та надавати звітність; а також керувати подіями (прогнозування розвитку обстановки, автоматичне узагальнення й доповідь керівництву штабів). При цьому в СБУ не вказали, коли саме відбудеться закупівля, а також, чому закупівлю проводить саме спецслужба.


Раніше моніторинговий центр з протидії розповсюдження COVID-19 КГГА запустив Telegram-бот для киян, які знаходяться в самоізоляції.
Нагадаємо, карантин в Україні продовжено до 22 травня, але вже з 11 числа українцям дадуть послаблення. Детальніше читайте в матеріалі на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



