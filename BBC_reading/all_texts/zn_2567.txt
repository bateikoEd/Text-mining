Компанія також представила новий ноутбук і навушники.

Компанія Microsoft представила новий Windows-планшет Surface Go 2, який прийде на зміну найменшому планшету компанії Surface Go, який вийшов у 2018 році. Як повідомляє "Медуза", головною відмінною рисою нової моделі стало збільшення дисплея до 10,5 дюймів.
При цьому, розміри планшета залишилися тими ж, зменшилися рамки. Час автономної роботи збільшили з дев'яти до 10 годин. Базова модель планшета отримала процесор Intel Pentium Gold, чотири гігабайти оперативної пам'яті і карту пам'яті eMMC на 64 гігабайти.
Стартова ціна пристрою складає 399 доларів. З такою вартістю планшет будуть продавати в 21 країні з 12 травня. У наступні місяці пристрій з'явиться і в інших країнах світу. Модель з таким же процесором, але з вісьмома гігабайтами оперативної і SSD на 128 гігабайт можна буде купити за 549 доларів.
Компанія також випустить модель Surface Go 2 з процесором восьмого покоління Core m3, 8 гігабайтами оперативної пам'яті і SSD на 128 гігабайт. Ця версія планшета коштує 629 доларів. Аналогічна LTE-модель коштує вже 729 доларів, а з SSD на 256 гігабайт — 879 доларів. Чохли з вбудованою клавіатурою Type Cover продаються окремо і коштують від 99 доларів.

Компанія також анонсувала свій "найпотужніший ноутбук", продуктивність якого на 50% вища, ніж у моделі попереднього покоління. За заявами Microsoft, час автономної роботи Surface Book 3 складає 17,5 годин. Ноутбук буде поставлятися в двох моделях: з дисплеями діагоналлю 13,5 і 15 дюймів.
Ноутбук оснащений чотириядерним процесором Intel Core десятого покоління: у молодшої моделі це Core i5, у старшої — Core i7. Ціна на них становить 1599 і 2299 доларів відповідно.
Базова 13,5-дюймова модель ноутбука отримала інтегровану відеокарту Intel Iris Plus. Також є версія з відеокартою Nvidia GeForce GTX 1650 Max-Q за 1999 доларів. У базовому 15-дюймовому ноутбуку встановлена відеокарта NVIDIA GeForce GTX 1660 Ti, а версія з більш потужною картою Nvidia Quadro RTX 3000 коштує вже 3499 доларів. Ця модель призначена для "дизайнерів та професіоналів, яким потрібна потужність"
У США і Канаді почнуться продажі ноутбука 21 травня, в інших країнах – в наступні тижні.
Підписуйтесь на наш Telegram-канал з новинами технологій та культури.

Microsoft також назвала дату виходу навушників сенсорним управлінням Surface Earbuds. Їх повинні були випустити ще в 2019 році, але дату старту продажів перенесли. Вартість навушників складе 199 доларів, їх почнуть продавати 12 травня.

Крім того, Microsoft представила Bluetooth-навушники Surface Headphones 2 чорного кольору. Дизайн залишився колишнім, але, як відзначає компанія, амбушюри отримали можливість повертатися на 180 градусів, що може бути зручно, якщо носити навушники на шиї. Також збільшений час автономної роботи — з 15 до 20 годин, і, як запевняють в компанії, можна отримати майже годину роботи після п'ятихвилинної зарядки. Як і в оригінальних навушників, Surface Headphones 2 мають 13 рівнів шумозаглушення. Крім цього навушники мають інтеграцію з Microsoft Office 365. Ціна пристрою — 249 доларів. Продажі Surface Headphones 2 також почнуться 12 травня.


Раніше Microsoft показала новий дизайн операційної системи Windows 10. Тизер з демонстрацією опублікував на своїй сторінці в Instagram директор з продукту Windows Панос Панай.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



