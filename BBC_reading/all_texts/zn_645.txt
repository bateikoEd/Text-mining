Пересуватися містом зможуть лише ті транспортні засоби, які обслуговують підприємства та організації, що забезпечують життєдіяльність області.

В межах карантинних заходів,спрямованих на мінімізацію поширення коронавірусної інфекції, в Чернівецькій області вводять нові обмеження, які стосуватимуться в'їзду та виїзду. Про повідомляє пресслужба Чернівецької ОДА.
Після прийняття відповідного рішення в'їхати в область зможуть лише ті, хто там проживає, а виїхати з неї – лише громадяни, які прямують додому.
Наразі невідомо, коли саме будуть впроваджені такі обмеження, оскільки в адміністрації не мають протоколу Державної комісії з ТЕБ та НС.
"Раніше обласна комісія з ТЕБ та НС звернулася в Комісію з проханням про введення особливого режиму в'їзду і виїзду в Чернівецькій області", - повідомляє пресслужба.
Також внаслідок прийняття рішення буде заборонено пасажирські перевезення. Рух дозволять лише для транспорту, який обслуговує підприємства та організації, що забезпечують життєдіяльність області. Також буде створено п'ять карантинних контрольно-пропускних постів: у місті Вижниця, в селі Оршівці Кіцманського району, в селі Звенячин Заставнівського району, в селі Атаки Хотинського району та в місті Новодністровську.
 

Нагадаємо, що за добу коронавірус діагностували у 120 чоловік. Всього в країні 669 лабораторно підтверджених випадків COVID-19, з них 17 - летальних. 
Відзначається, що дані з тимчасово окупованих територій АР Крим, Донецької, Луганської областей та міста Севастополя відсутні.
Раніше повідомлялося, що абсолютна більшість українців, у яких виявили коронавірус SARS-CoV-2, молодші 60 років. Майже дві третини з них входять до віково групи від 30 до 60. Вік більшості з них (13,2%) від 60 до 70 років. 2,7% старше 70. Старше 80 і 90 років – 0,4% і 0,2% відповідно.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



