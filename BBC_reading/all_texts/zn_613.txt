Найбільше до душі опитаним рецепти успіху авторитарних держав.

Більшість українців вважає, що найефективнішою країною у боротьбі з пандемією коронавірусу COVID-19 є Китай, найменш ефективною – Італія, свідчать дані свіжого опитування Київського міжнародного інституту соціології  (КМІС).
На думку респондентів, найкраще справляються з епідемією: Китай (46%), Німеччина (9%), Білорусія  (7%), Україна ( 6%) та Південна Корея (5%).


В аутсайдерах боротьби з епідемією, на думку опитаних: Італія (47%), Іспанія (23%), Україна (12%) та США – 12%.


Відповідаючи на обидва питання, опитувані могли назвати не більше чотирьох країн у кожному.
На думку респондентів, у боротьбі з COVID-19 Україні варто розраховувати на допомогу: Китаю (34%), Всесвітньої організації охорони здоров'я (11%), Європейського Союзу (10%), Сполучених Штатів (9%) та Росії (6%).
Водночас 35% опитаних вважають, що жодна з країн чи організацій не зможе цього зробити.




Опитування проведене у період з 27 по 30 березня 2020 року методом CATI (телефонні інтерв'ю з використанням комп'ютера, computer-assisted telephone interviews) на основі випадкової вибірки мобільних телефонних номерів.
Проведено 1500 інтерв'ю, похибка вибірки з імовірністю 0,95 не перевищує 3%. Дані дослідження порівнюються с результатами опитувань КМІС упродовж лютого-вересня 2019 року.
Вибірка репрезентативна для дорослого населення (віком 18 років і старше) України, крім тимчасово окупованих Криму та Донбасу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



