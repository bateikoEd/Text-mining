Продажі валюти росли через валютні коливання.

Клієнти українських банків у березні поточного року купили на умовах "форвард" (взаємовигідного договору між продавцем і покупцем) еквівалент $ 508,7 млн. Це у 3,7 рази більше попереднього рекорду, який був зафіксований у лютому 2019 року
Згідно з даними Нацбанку, в окремі дні обсяги "форвардів" на купівлю валюти досягали $ 50-77 млн, або 10-13% від усіх обсягів торгів, а в цілому по місяцю їх частка склала 6,5% порівняно з 1,9% у лютому і 1% у січні цього року.
НБУ уточнив, що обсяги продажу валюти на умовах "форвард" в умовах її зміцнення в березні впали до $ 1,5 млн з $ 15,5 млн у лютому і $ 128,8 млн в січні.
В цілому за 2019 рік обсяг купівлі валюти на умовах "форвард" склали $ 812,6 млн, або 1,4% від загального обсягу, а продажу – відповідно $ 762,6 млн, або 1,1%.


Раніше кілька тижнів гривня дешевшала на тлі коронавірусу та введеного карантину. НБУ намагається стримувати валютні коливання і час від часу продає валюту на міжбанку. Хоча минулого тижня НБУ не продавав валюту, а навпаки купував. За тиждень регулятор купив понад $ 100 млн.
Нацбанк у період з 16 до 20 березня продав на міжбанківському валютному ринку в підтримку гривні $ 1,088 млрд. За період з 9 до 13 березня продаж валюти склав $ 981,60 млн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



