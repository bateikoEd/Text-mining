Закупівлі проводилися за спрощеною процедурою без проведення електронних торгів у системі ProZorro.

Міністерство оборони України уклало договори на купівлю тестів на коронавірус, апаратів штучної вентиляції легенів та іншого медичного обладнання з китайською фірмою, що продає модеми, передає "Радіо Свобода". Угоди було укладено за спрощеною процедурою, їх сума наближається до 70 млн гривень.
Міноборони купує в китайської компанії Combasst Industry Development Co., Limited 21 комплект апаратів ШВЛ (понад 21 млн гривень), 10 тисяч захисних щитків для особи (280 600 гривень), 1 тисячу інфрачервоних термометрів (понад 1,1 млн гривень), 150 тисяч респіраторів FFP2 (понад 9,6 млн гривень), 150 тисяч респіраторів FFP3 (майже 6 млн гривень), 15,5 тисяч багаторазових комбінезонів (майже 9 млн гривень), 2,5 млн одноразових медичних масок (більше 17,5 млн гривень), а також 20 тисяч експрес-тестів на коронавірус (більш 5 млн гривень).
Закупівлі на 69,6 млн гривень проводилися за спрощеною процедурою, затвердженою Кабінетом міністрів 20 березня. Постанова уряду дозволяє в умовах пандемії закуповувати медичні товари без публічних торгів, а просто опублікувати звіт і договір у системі ProZorro.
У договорах указангий термін поставки замовлень – 10 календарних днів з момент оплати, але не пізніше 23 травня 2020 року. Всі договори укладено на умовах передоплати.
Combasst Industry Development Co., Limited зареєстрована в Шанхаї і позиціонує себе як "високотехнологічна компанія, що спеціалізується на розробці і виробництві комунікаційних і цифрових аудиопродуктов". Серед товарів, якими торгує фірма, на сайті вказані медіаконвертери, мультиплексори, модеми, обладнання для запису і передачі відео та обладнання для телефонії. Жодних медичних товарів та обладнання в асортименті немає.


Власник компанії Гуан Цзюнь пояснив, що Combasst Industry Development перепродує Міноборони китайські товари, куплені в інших фірм на території континентального Китаю. При цьому виробників тестів і апаратів ШВЛ, які він має намір відправити в Україну, китайський бізнесмен назвати не зміг. Він також не надіслав редакції їх список, хоча й пообіцяв це зробити.
В Україні інтереси китайської фірми представляє Андрій Миколайович Біленький. Він діє на підставі довіреності, виписаної 6 квітня, - в день, коли Міноборони оголосило про пошук постачальників. Гуан Цзюнь назвав Біленького своїм другом і підтвердив, що той працює в Міноборони. У свою чергу, два джерела проекту "Схеми" у відомстві повідомили, що місце роботи Біленького – Головне управління розвідки Міністерства оборони України.
Командувач Медичними силами ЗСУ Ігор Хоменко в коментарі "Схемам" заявив, що Combasst Industry Development виявилася єдиною компанією, яка направила пропозиції Міністерству оборони. За його словами, китайську фірму перевірили СБУ і контррозвідка і дали добро на проведення операції.
"Сказали, що товар є, і те, що фірма може бути посередником, – не проблема", - пояснив Хоменко.
У свою чергу Віталій Фурдик, начальник управління медичних поставок Медичний сил ЗСУ, розповів, що пропозиції надходили від низки фірм із Чехії, Польщі, Німеччини та Китаю. А Combasst Industry Development вибрали, тому що вона виявилася єдиним постачальником, готовим надати Міноборони весь асортимент за найменшою ціною.
Ні Фурдик, ні Хоменко не змогли відповісти на питання, чи працює Біленький у Міноборони.
Сам Біленький пообіцяв поговорити з журналістами пізніше, але відключив телефон.
"Схеми" направили запити до СБУ, Служби зовнішньої розвідки та Міністерства закордонних справ.


Детальніше про те, що відбувається в Міністерстві оборони після призначення міністром Андрія Тарана, читайте в статті Данила Пилипчука "Міністерство оборони: "професіонали" проти "реформаторів".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



