Документ вносить зміни в два закони України.

Верховна Рада прийняла за основу законопроєкт №2372 "Про внесення змін до деяких законів України щодо безпеки використання ядерної енергії". За документ проголосували 295 народних депутатів.
Документ повинен недопустити ослаблення державного регулювання безпеки використання ядерної енергії в цілях такого регулювання. Це має забезпечити ядерну та радіаційну безпеку в країні.
"Законопроєктом пропонується внести зміни до Законів України "Про основні засади державного нагляду (контролю) у сфері господарської діяльності" і Закону України "Про ліцензування видів господарської діяльності" щодо непоширення дії зазначених законів на нагляд за дотриманням вимог безпеки використання ядерної енергії та ліцензування діяльності у сфері використання ядерної енергії",- йдеться у пояснювальній записці.
Вказано, що реалізація закону забезпечить здійснення держрегулювання у сфері використання ядерної енергії із врахуванням міжнародних вимог до здійснення такої діяльності для забезпечення її безпеки. Також закон має зберегти імідж України в світі як країни, яка виконує свої міжнародні зобов'язання та країни, що спроможна забезпечити  безпечне використання ядерної енергії.
"Таким чином, порядок провадження державного нагляду та дозвільної діяльності у сфері використання ядерної енергії, визначений у Законах України "Про використання ядерної енергії та радіаційну безпеку" та "Про дозвільну діяльність в сфері використання ядерної енергії" буде відповідати міжнародним зобов'язанням, узятими на себе Україною", - вказано в пояснювальній записці.


24 квітня Верховна Рада провела позачергове засідання. Зокрема, депутати провалили голосування за скасування змін до регламенту, прийнятих на попередньому засіданні. Вони повинні прискорити розгляд "антиколомойского" законопроєкту, до якого зареєстрували 16 тисяч правок. Водночас такі зміни створюють ризики для функціонування опозиції в парламенті і в цілому для демократії.
Також парламентарії не змогли скасувати закон про внесення змін до закону "Про місцеве самоврядування в Україні". Тепер для проведення будь-якого рішення, що стосується завершення формування громад в Україні, владі більше не потрібно напружуватися і шукати голоси в залі. Управління завершенням базового рівня реформи перейшло в ручний режим.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



