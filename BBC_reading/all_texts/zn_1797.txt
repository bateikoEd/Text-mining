Профільний Комітет Ради направив відповідний лист.

Голова Комітету з питань фінансів, податкової та митної політики Данило Гетманцев (фракція "Слуга народу") підписав лист до МВФ із запрошенням приєднатися до обговорення законопроекту щодо банків (№2571-д), так званий "антиколомойський" закон, до якого подано 16586 поправок. Про це йдеться в повідомленні на сайті Ради.
У повідомленні зазначено: "На початку засідання голова комітету Данило Гетманцев поінформував, що за ініціативою членів Комітету підписав лист до Міжнародного валютного фонду з запрошенням його представників долучитися до обговорення законопроекту".


У першому читанні проєкт "антиколомойского" закону ухвалили 30 березня. Проте "Слузі народу" не вистачило власних голосів, документ вдалося затвердити завдяки тому, що його підтримали депутати інших фракцій і груп. Однак до другого читання парламентарії зареєстрували рекордні для Верховної Ради 16 тисяч правок.
Для того, щоб скоротити терміни розгляду законопроєкту у другому читанні Рада також проголосувала за зміни до регламенту. Але зміни створюють ризики для функціонування опозиції в парламенті і в цілому для демократії.
"Антиколомойський" законопроєкт передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



