Комета могла стати видимою неозброєним оком в середині травня.

Комета C/2019 Y4 (ATLAS), яка рухається до Сонця і могла стати видимою неозброєним оком в середині травня, почала руйнуватися. На думку астрономів, на руйнування ядра комети вказують знімки, отримані наземними телескопами, повідомляє N+1.
Комету відкрили 28 грудня 2019 року за допомогою системи виявлення небезпечних для Землі небесних тіл ATLAS. Її визначили як довгоперіодичну з періодом обертання 5476 років. Очікується, що перигелій комета пройде 31 травня 2020 року, в цей час вона підійде до зірки на відстань 0,25 астрономічної одиниці і виявиться всередині орбіти Меркурія.
З Землею ж ATLAS зблизиться 23 травня 2020 року. З лютого її яскравість весь час зростала, очікувалося, що вона буде видима неозброєним оком і буде найяскравішою за останні сім років. Але до 3 квітня багато астрономів-любителів зафіксували падіння яскравості комети. 5 квітня астрономи за допомогою 0,6-метрового телескопа NEXT (Ningbo Education Xinjiang Telescope) виявили, що псевдоядро комети має витягнуту форму, вирівняну по осі хвоста, і морфологію, що узгоджується з процесом зниження або припинення утворення пилу. Це підтверджують і дані спостережень, виконані іншими астрономами.
Астрономи припускають, що це може свідчити про руйнування ядра комети і відділенні від нього великих фрагментів, подібний сценарій може пояснити і сильний вплив негравітаційних сил на рух комети, який був відмічений раніше. Передбачається, що подальший розпад ядра призведе до ще більш сильного зниження його яскравості, що позбавить комету C/2019 Y4 (ATLAS) можливості стати кометою року.
Підписуйтесь на наш Telegram-канал з новинами технологій та культури.


Минулого року астрономи за допомогою космічного апарату SOHO (Solar and Heliospheric Observatory) отримали відео, на якому можна помітити зіткнення комети з Сонцем. Комета з'явилася на радарах 14 серпня, а вже 15 – "загинула", зіткнувшись зі світилом.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



