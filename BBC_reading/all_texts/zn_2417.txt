Небесне тіло пролетіло дуже близько до супутника, що знаходиться на геостаціонарній орбіті.

Невеликий астероїд 28 квітня пролетів дуже близько до кільця супутників, які знаходяться на геостаціонарній орбіті Землі. Як повідомляє New Atlas, астероїд розмірами від чотирьох до восьми метрів пролетів на відстані 35 тисяч кілометрів від Землі.
Відстань від небесного тіла до найближчого супутника склала 1200 кілометрів. Незважаючи на те, що ця відстань може здатися значною, за космічними мірками це мізерно мало.
Вперше об'єкт помітили 26 квітня за допомогою системи NASA Panoramic Survey Telescope and Rapid Response System (Pan-STARRS). На наступну ніч спостереження за об'єктом повторили. Тоді йому присвоїли позначення P20Zlf8, а пізніше перейменували на 2020 HS7.
Розрахунки показали, що 2020 HS7 з імовірністю 10% може впасти на Землю. Тому він привернув увагу астрономів з усього світу. Всього через годину після першого звіту про виявлення астероїда обсерваторія Синглонг в Китаї розрахувала його траєкторію і яскравість. Через деякий час ці розрахунки підтвердила і Обсерваторія імені Карла Шварцшильда в Німеччині.
Хороші новини полягають в тому, що астероїд все-таки не збирався падати на Землю. Навіть якщо б це сталося, він досить невеликий для того, щоб згоріти в атмосфері. Але він пролетів на відстані всього 1200 кілометрів від супутника. За космічними мірками, це як ухилитися від кулі на ширину людського волоса.
Підписуйтесь на наш Telegram-канал з новинами технологій та культури.


Раніше астрономи з Обсерваторії Аресібо в Пуерто-Ріко отримали нові знімки астероїда 52768 (1998 OR2), який зблизився з Землею 29 квітня. Він виглядає так, ніби надів маску, щоб захиститися від коронавірусу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



