Останньою краплею став фейк про відстріл собак, приписаний меру.

У Дніпровській міськраді спростували поширену ЗМІ інформацію про те, що нібито мер Дніпра Борис Філатов погрожував власникам собак і вимагав примусово реєструвати тварин в КП "Зооконтроль". Про це інформує прес-служба Дніпровської міськради.
"Інформація про нібито погрози власникам собак і вимоги примусової реєстрації тварин в КП "Зооконтроль" не відповідає дійсності. Скріншот з цими тезами, який оприлюднили в соцмережі Facebook, лише імітує повідомлення міського голови Дніпра Бориса Філатова і має невідоме походження", - йдеться в повідомленні.
Прес-служба звертає увагу також на те, що подібні висловлювання ніколи не публікувалися головою міста ні на особистій, ні на офіційній сторінках. Така інформація також ніколи не поширювалася жодним з управлінь та департаментів міської ради.
У свою чергу Борис Філатов у своєму пості в Facebook вказує на причетність до розповсюдження фейкової історії про собак Ігоря Коломойського.
"Ця історія про підлість і зраду. Про те, як ти оточуєш себе мародерами. Про упирів, які сидять одночасно в Нікольському і на "Центренерго".... Про тих, хто штовхає країну до дефолту, тому, що крім грошей у них немає нічого святого... Все, до чого доторкнулися ці люди в Дніпрі ( і не тільки ), перетворюється на тлін і прах. Аеропорт. Футбольний клуб "Дніпро". Стадіон. Баскетбольна арена. Авіакомпанії. Приватбанк... Це історія про те, як упирі під час епідемії, не давши ні копійки людям, які намагаються через "своїх" підручних покидьків маніпулювати коаліцією у ВР", - зазначає Філатов.



Раніше повідомлялося про те, що в Дніпрі дітей виселяють з онкологічної лікарні, щоб у відремонтованих палатах розміщувати VIP-хворих COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



