У Польщі кажуть, що досі не отримали жодного запиту з цього приводу.

Спікер Державної прикордонної служби України Андрій Демченко повідомив про те, що як тільки рішення Кабміну про відновлення роботи пункту пропуску "Рава-Руська" буде оприлюднено, влада країни проінформує про це владу Польщі.
"Справді, це рішення вчора розглядалося на засіданні уряду та оголошувалося про те, що підтримали пропозицію відновити роботу двох пунктів пропуску, зокрема і "Рава-Руська" на кордоні з Польщею. Однак, як тільки буде оприлюднено це рішення уряду, зокрема, будуть внесені зміни в той розпорядження, яким зараз закритий ряд пунктів пропуску, після цього даний напрямок відновить свою роботу", - сказав Демченко в четвер, додавши, що "зараз ще не оприлюднене рішення уряду, бо коли це буде зроблено, через певний проміжок часу буде проінформована польська сторона та цей напрямок почне функціонувати".
Перед цим посольства Польщі в Україні повідомило, що КПП "Гребенне - Рава-Руська" залишається закритим, і "у відповідні органи Республіки Польща, як досі, не робив жоден запит з цього приводу".

Відзначимо, що напередодні Кабмін прийняв рішення, яким відновлюється робота пунктів пропуску через державний кордон для автомобільного сполучення "Рава-Руська" для морського сполучення "Скадовський морський торговельний порт". Раніше вони були тимчасово закриті у зв'язку з пандемією.
В рамках боротьби з коронавірусом Кабінет міністрів закрив більше сотні пропускних пунктів через український кордон. Окрім того, 16 березня Україна закрила кордони для іноземців. В рамках заборони, на територію країни не могли в'їхати іноземці та громадяни без громадянства.  Наприкінці березня Україна повністю закрила свої кордони.  
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



