МВФ готовий надати Україні ці кошти, якщо буде прийнятий "антиколомойський закон".

За словами президента Володимира Зеленського, Україна домовилася з Міжнародним валютним фондом про 8 мільярдів доларів макрофінансової допомоги.
"Зараз ми домовилися про збільшення програми... Що стосується Міжнародного валютного фонду, зараз ми як мінімум можемо отримати збільшення програми до 8 мільярдів доларів США", - заявив Зеленський після засідання фракції "Слуги народу" увечері в п'ятницю, 27 березня.
Вынзапевнив, що переговори з МВФ ведуться щодня.
Президентська фракція зустрічалася з главою держави перед позачерговим засіданням Верховної Ради, що планували на четвер, 26 березня, згодом перенесли на суботу, а потім – на понеділок, 30 березня.
У МВФ неодноразово заявляли, що Україна зможе узгодити чергову програму співпраці лише в разі прийняття так званого "антиколомойського закону" і запуску ринку землі. В іншому випадку, Україна може розраховувати не на 8, а на 1,5 млрд доларів від МВФ.
22 березня президент Володимир Зеленський і директор-розпорядник МВФ Крісталіна Георгієва обговорили збільшення допомоги Україні для подолання наслідків пандемії коронавіруса.


17 лютого 2019 року завершилася дія попередньої програми співпраці між Україною та МВФ у рамках механізму stand-by. Вона була затверджена 18 грудня 2018 року в обсязі - SDR2,8 млрд ($ 3,9 млрд), але Україна змогла отримати по ній лише перший транш SDR1 млрд (близько $ 1,4 млрд). Потім планувалися ще два транші за підсумками піврічних переглядів, однак у зв'язку зі зміною президента та уряду країни після виборів було вирішено розпочати розробку нової програми співпраці.
МВФ відзначає прогрес України у проведенні реформ, але очікує виконання раніше погоджених заходів для затвердження радою директорів Фонду нової програми макрофінансування EFF на $ 5,5 млрд. П'ятьма основними фокусами нової програми є: посилення верховенства права; боротьба з корупцією; підвищення конкуренції, відкриття ринків і зниження ролі олігархів; посилення гарантій незалежності Нацбанку і стабільна фіскальна політика.
Одна з ключових вимог МВФ - неможливість повернення націоналізованого "Приватбанку" колишнім власникам.
МВФ свідомо намагаються переконати, що в Україні – хаос. І робить це одна людина виключно у своїх інтересах. Докладніше читайте у матеріалі Юлії Самаєвої "Велика гра і маленька помста" у тижневику "Дзеркало тижня. Україна".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



