Президент підписав зміни до бюджету з урахуванням витрат на карантинні заходи.

Президент Володимир Зеленський підписав закон "Про внесення змін до закону України "Про державний бюджет України на 2020 рік", який Верховна Рада підтримала 13 квітня. Про це йдеться на сайті глави держави.
Згідно із законом, у складі держбюджету утворюється Фонд боротьби з коронавірусом в обсязі 64,7 млрд грн.
Крім цього, у державному бюджеті додатково передбачено 15,8 млрд грн для доплат до зарплати медпрацівникам, які протистоять епідемії. Загалом видатки Міністерства охорони здоров'я збільшуються на 16,4 млрд грн.
Документом передбачено 10,6 млрд грн на одноразові доплати до пенсій. Витрати Міністерства соціальної політики збільшуються на 19,5 млрд грн.
Для здійснення непередбачених заходів в резервний фонд направлено додатково 3 мільярди гривень.
Витрати на будівництво і ремонт доріг збережені, тому програма "Велике будівництво", яка покращує українську інфраструктуру та створює нові робочі місця, буде продовжуватися. На дорожню інфраструктуру в державний бюджет закладено майже 70 млрд грн.
Зміни в державний бюджет не передбачають скорочення витрат, спрямованих на забезпечення оборони і безпеки держави, підтримку агропромислового комплексу.


Раніше повідомлялося про те, що зміни до бюджету скоротили фінансування регіонів на 2,6 млрд гривень. Також в оновлену версію бюджету заклали майбутні транші від МВФ. А сам бюджет буде знову переглянутий після закінчення карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



