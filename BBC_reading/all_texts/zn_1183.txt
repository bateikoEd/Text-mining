За добу вогнеборці ліквідували 35 пожеж в екосистемах.

У Житомирський області з минулої суботи, 4 квітня, пожежники продовжують гасити пожежу на території Народицького, Базарського і Кліщівского лісництв. До 9 квітня осередки займання вдалося локалізувати, повідомили у Державній службі з надзвичайних ситуацій.
Увечері 11 квітня охорона Базарського лісництва зловила двох чоловіків, які раніше підпалили траву у Народицькому лісовому господарстві. Чоловіків 1989 і 1991 років народження затримали, коли один з них палив траву, а інший – лісосмугу.
Усього з 11 по 12 квітня пожежники ліквідували 55 пожеж у Житомирській області, в тому числі – 35 в екосистемах на площі 86 га. У 16 районах області вигоріло 55 га сухої трави. Зафіксовано випадки займання парканів, господарських і житлових будівель, а також торфовищ через підпали трави.
Лісові пожежі продовжують гасити 150 рятувальників. Пожежна авіація скинула на палаючий ліс 150 тонн води.


Нагадаємо, 4 квітня розпочалася лісова пожежа в Чорнобильській зоні. Вогонь охопив 20 га лісу в Котовському лісництві. Протягом тижня вогнеборцям вдалося локалізувати більшість вогнищ загоряння, пожежна авіація скинула на ліс 174 тонни води.
Станом на 12 квітня відкритого вогню вже не було, але тривало тління трав'яного настилу.
9 квітня поліція затримала можливого палія й оголосила йому підозру. Раніше судимий чоловік визнав, що заради забави у кількох місцях підпалив траву біля закинутої ферми.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



