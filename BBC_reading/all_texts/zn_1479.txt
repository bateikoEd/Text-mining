Препарат Remdesivir раніше використовували для лікування Еболи.

Міністерство охорони здоров'я планують закупити для боротьби з COVID-19 американський препарат Remdesivir, який фахівці з США вважають дієвим для лікування коронавірусної хвороби. Про це на брифінгу у неділю, 19 квітня, повідомив міністр охорони здоров'я України Максим Степанов.
"Цей лікарський засіб – Remdesivir, був включений до нашого протоколу, до нашого стандарту лікування 2 квітня. Це дійсно противірусний лікарський засіб, який виготовляється однією з провідних американських компаній. МОЗ зараз займається тим, щоб закупити цей лікарський засіб і привезти його в Україну, в тому числі за допомогою дипломатичних каналів", - зазначив Степанов.
Окрім того, міністр зазначив, що МОЗ суттєво збільшила кількість тестувань методом ПЛР. У зв'язку з цим, у статистичних даних міністерства відбувся "скачок" захворювань.  Лише протягом доби 18 квітня в Україні зробили 4 695 тестів методом ПЛР. Степанов також заявив, що кількість заражених могла збільшитись і через порушення карантину під час Великодніх свят.
 "На жаль, багато хто не дотримався наших рекомендацій щодо того, щоб залишатися вдома на Вербну неділю і не відвідувати масово богослужіння. У зв'язку з цим прояви були на четвертий-п'ятий день після відповідно того, як люди інфікувалися і ми побачили одразу ріст захворюваності на коронавірус", – розказав Степанов.



Дослідники з США все ще проводять клінічні випробування "Remdesivir" у якості препарату для боротьби з COVID-19, однак повідомляють про хороші попередні показники.
Раніше препарат випробовували проти еболи, але він не дуже успішно справлявся із захворюванням. Проте, ряд досліджень на тваринах виявив, що ліки можуть бути ефективними у боротьбі зі схожими на COVID-19 коронавірусами, зокрема з SARS та MERS. У лютому ВООЗ повідомила, що "Remdesivir" потенційно може допомогти боротися з нинішньою пандемією.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



