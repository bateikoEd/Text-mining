На смартфон будуть приходити push-повідомлення, на які потрібно відповісти.

Моніторинговий центр з протидії розповсюдженню COVID-19 КМДА запустив Telegram-бот для киян, які знаходяться в самоізоляції. Про це повідомив радник Київського міського голови Володимир Бондаренко.
"Самоізольовані повинні дотримуватися обраного режиму. Однак навряд чи комусь цікаві регулярні візити перевіряльників у приміщення. Відтепер контроль можна здійснювати дистанційно. Киянину, який знаходиться на самоізоляції, приходить push-повідомлення, на яке він повинен відповісти протягом 10 хвилин, включивши геолокацію на смартфоні. Оператор отримує інформацію про фактичне знаходження опитуваного", - заявив він.
За його словами, такі повідомлення будуть приходити кілька разів на день. Якщо людина перебуває за межами зони самоізоляції (різниця в даних геолокації 100 метрів), або ігнорує повідомлення, до неї направляють уповноважених осіб. Якщо факт порушення режиму самоізоляції підтверджується, то складають протокол про адміністративне правопорушення і виписують штраф у розмірі 17 тисяч гривень.
Підписуйтесь на наш Telegram-канал з новинами технологій та культури.
Раніше Віталій Кличко заявив про те, що в Олександрівській лікарні столиці закінчуються місця для хворих коронавірусом, оскільки медичний заклад одним з перших почав прийом інфікованих. Тому там підготували це один корпус, куди потім можна буде госпіталізувати нових пацієнтів.


Раніше в МОЗ повідомляли, що ріст кількості нових інфікованих, який спостерігається в Україні останніми днями – це наслідок того, що українці проігнорували попередження та не дотрималися карантинних заходів на Вербну неділю, а також під час Великодня. Нагадаємо, Кабінет міністрів продовжив карантин в Україні до 11 травня.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



