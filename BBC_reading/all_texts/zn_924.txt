Таке рішення Комісія прийняла сьогодні.

Нацкомісія, що здійснює регулювання у сфері енергетики і комунальних послуг (НКРЕКП) на засіданні сьогодні, 8 квітня, ухвалила постанову про дії учасників ринку електроенергії у період карантину. Документом, зокрема, повністю забороняється імпорт електроенергії з Росії та Білорусі.
Постанова опублікована на сайті Нацкомісії.
"Оператора системи передачі:
відкликати (скасувати результати аукціонів) всі результати річних аукціонів, на яких розподілено пропускну здатність на 2020 рік в частині міждержавних зв'язків між Україною та державами, які не є сторонами Енергетичного Співтовариства;
обмежити доступну пропускну здатність, яка буде пропонуватися на місячних і добових аукціонах у частині міждержавних зв'язків між Україною та державами, які не є сторонами Енергетичного Співтовариства, до 0 МВт", - йдеться в документі.
Також Оператора системи передачі доручили відшкодувати кошти, сплачені за пропускну здатність, яка була розділена на річних аукціонах на 2020 рік.
"Вчора ми довго радилися і вирішили у зв'язку з ситуацією в країні анулювати річні аукціони, аукціони по розподілу пропускної здатності, і обмежити до нуля (тобто фактично скасувати) місячні і денні аукціони. Приймаємо це рішення у зв'язку з ситуацією в країні. Кожен долар повинен залишатися в країні", - заявив глава Нацкомісії Валерій Тарасюк.

Раніше повідомлялося, що споживання електроенергії в Україні за підсумками березня скоротиться на 8,2% порівняно з аналогічним періодом минулого року. Падіння пов'язане з поширенням коронавіруса і скороченням виробництва.
Також, в березні Кабмін прийняв рішення про те, щоб ввести додаткові мита на імпорт електроенергії і вугілля з Росії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



