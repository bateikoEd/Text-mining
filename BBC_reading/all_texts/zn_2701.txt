За добу зараження підтвердили ще у майже сотні медиків.

З початку епідемії коронавірусу в Україні, новим вірусом заразились майже три тисячі медичних працівників, що складає майже 20 відсотків від усієї кількості інфікованих. Тільки за останню добу ще у 96 медиків був підтверджений COVID-19. Про це під час брифінгу заявив міністр охорони здоров'я Максим Степанов.
"За минулу добу захворіло 515 осіб, з них – 49 дітей та 96 медпрацівників. Було госпіталізовано 198 осіб, зафіксовано 15 летальних випадків. При цьому, 203 пацієнти одужали. Загалом, за весь час пандемії, в Україні захворіло 14 710 людей. З них 1 026 дітей, а також 2 854 медпрацівники. При цьому, загалом одужало 2 909 осіб, а летальних випадків – 376",  - зазначив Степанов.
Він також зазначив, що найбільш ураженими місцями досі залишається Чернівецька область та столиця.
"Звертаю увагу, що за минулу добу 7 938 досліджень методом ПЛР. Якщо говорити в розрізі регіонів, то за останню добу найбільша кількість підтверджених випадків зареєстрована в Чернівецькій області (82), Харківській області (50) та м. Києві (50)", - сказав Степанов.



Про масове інфікування лікарів, медсестер та санітарів в Україні також відзначав професор Володимир Корсунов, один із провідних анестезіологів України. На його думку, у цієї проблеми є кілька причин, головна з яких - українські лікарні досі не забезпечені достатньою кількістю індивідуальних засобів захисту.
Детальніше про готовність української інфекційної медицини протистояти пандемії COVID-19, про штучну вентиляцію легенів та інші методи кисневої терапії пацієнтів, а також про те, що являє собою коронавірус SARS-CoV-2, і які загрози здоров'ю людини він несе, читайте в матеріалі Сергія Жукова "Російська рулетка коронавірусу" — інтерв'ю професора-анестезіолога Володимира Корсунова ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



