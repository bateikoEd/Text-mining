На ринку праці зріс попит на медпрацівників, продавців, водіїв та ще на ряд спеціальностей.

Після введення карантину на українському ринку праці зріс попит на ряд професій, повідомила начальник управління надання послуг населеннюДержавного центру занятості Інна Бондіні в ефірі "Громадського".
Вона уточнила, що збільшилася кількість вакансій працівників сфери охорони здоров'я, зокрема медсестер, фельдшерів і лаборантів. Також роботодавці активно шукають соціальних працівників, продавців продовольчих товарів, касирів, поштових і підсобних працівників, охоронців та водіїв.
За словами Бондіні, також з'явилися нові вакансії поліцейських, працівників сільського та лісового господарства.


25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



