Чоловік нібито вистрибнув з 13 поверху.

30 квітня, близько 12:00 дня, біля дверей 16-поверхового будинку на вулиці Академіка Заболотного місцева жінка виявила тіло 49-річного чоловіка. За попередніми даними, чоловік вистрибнув з балкону загального користування, що знаходиться на 13-му поверсі багатоповерхівки, передає прес-служба Нацполіції.
Зараз в Суворовському відділі поліції вирішується питання про внесення відомостей до Єдиного реєстру досудових розслідувань за ч. 1 ст. 115 (умисне вбивство з позначкою "самогубство") Кримінального кодексу України. Тіло загиблого буде направлено на судово-медичну експертизу, яка встановить остаточну причину його смерті. Обставини трагедії встановлюються.
Як повідомив у соціальних мережах депутат Лиманської районної ради Сергій Колодяжний, сьогодні в Фонтанській сільській раді відбувся цілий ряд подій.
"Перша подія - зранку в Фонтанській сільраді відбуваються масові обшуки. Друге - з'явилася інформація, що один з депутатів, покінчив життя самогубством - вистрибнув з вікна 13 поверху. Ця інформація зараз підтверджується з багатьох джерел", - повідомив Колодяжний.
За його даними, загиблий депутат - це голова земельної комісії сільради.


Раніше повідомлялося про те, що покінчив життя самогубством заступник начальника Держгеокадастру в місті Рівне.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



