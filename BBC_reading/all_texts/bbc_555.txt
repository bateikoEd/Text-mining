Копирайт изображения
GETTY IMAGES
Ціна американської нафти WTI у понеділок увечері вперше в історії США стала від'ємною - вона впала нижче 0 доларів за барель, і станом на 23:00 за київським часом барель коштує мінус 38 доларів.
Мова йде про травневий ф'ючерс нафти WTI, і негативна ціна означає, що трейдери позбуваються контрактів на закупівлю нафти у травні.
Оскільки на ринку утворився сильний надлишок нафти, трейдери просто не можуть знайти покупців на свої травневі контракти, за якими нафту будуть поставляти вже у фізичному об'ємі. Але оскільки нафту ніде зберігати, ціна впала до негативних показників - це означає, що продавці доплачують покупцям, щоб останні забрали нафту.
Водночас червневий ф'ючерс WTI впав поки тільки на 10% до 22 доларів за барель, тобто на червневі ціни трейдери дивляться з більшим оптимізмом.
Ціна нафти Brent в понеділок теж зменшилася, до майже 26 доларів за барель, але значно повільніше. Вона втратила приблизно 7% вартості.
Російська марка Urals коштувала у п'ятницю 23 долари за барель.
Криза в Європі буде гірше світової. Чи зможе ЄС залити пожежу грошима?
"Екскременти диявола": чому ціна на нафту так впливає на економіку і коли це завершиться
Чума, холера, "іспанка": як великі пандемії змінювали світ
Аналітики пояснюють падіння ціни двома факторами. По-перше, скорочення видобутку, про яке після декількох тижнів торгової війни домовилися Москва і Ер-Ріяд, недостатньо.
На початку квітня країни ОПЕК+ погодили скорочення видобутку нафти на 9,7 млн барелів на добу. До домовленості вперше приєдналися США. Саудівська Аравія і Росія домовилися скоротити видобуток на 2,5 млн барелів на добу в травні і червні.
За рахунок скорочень ці країни розраховували домогтися різкого підвищення цін на нафту, але низка аналітиків вважає, що видобуток потрібно обмежити ще більше.
"Ринок досить швидко зрозумів, що домовленості ОПЕК+ в її нинішньому вигляді не вистачить на те, щоб збалансувати нафтові ринки", - говорить головний аналітик брокерської компанії Axicorp Стівен Іннес.
Але основна проблема - в браку місця в американських нафтосховищах. З початку березня запаси нафти в місті Кушинг, Оклахома, одному з основних хабів торгівлі сирою нафтою в США, виросли майже на 50%, відзначають аналітики банку ANZ.
"Ми бачимо продаж за демпінговими цінами, тому що ніхто, взагалі ніхто не хоче, щоб сховища в Кушингу продовжували заповнюватися кожну хвилину", - говорить Іннес.
Агентство Bloomberg в п'ятницю повідомило, що Саудівська Аравія планує продавати США в квітні приблизно 600 тисяч барелів нафти щодня, це найвищий обсяг продажів за рік.
В перші сім днів квітня в США з Саудівської Аравії вирушили сім танкерів місткістю до двох мільйонів барелів кожен, повідомляло агентство в п'ятницю.
Хочете отримувати найважливіші новини в месенджер? Підписуйтеся на наш Telegram або Viber!
