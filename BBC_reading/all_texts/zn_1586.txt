Місце заступниці голови ОПУ з питань оборони, ймовірно, посяде ветеран військової розвідки.

У президента Володимира Зеленського готують кілька кадрових перестановок, повідомляє "Українська правда" із посиланням на джерела, близькі до Офісу голови держави.
Заступницю голови Офісу президента з питань оборони Ганну Коваленко можуть перевести в Кабінет міністрів, де вона обійме посаду заступниці міністра розвитку громад і територій Олексія Чернишова.
Куди саме скерують радника президента з питань оборони і безпеки, голову директорату з нацбезпеки ОПУ Івана Апаршина, поки що невідомо.
"Замість Коваленко в ОП повинні призначити ветерана військової розвідки Романа Машовця", - йдеться у матеріалі.
Наказів про звільнення Апаршина і Коваленко на сайті голови держави поки що немає.


Іван Апаршин був директором департаменту воєнної політики та стратегічного планування Міноборони України у 2005-2007 роках. У команді кандидата в президенти України Анатолія Гриценка в 2019 році був кандидатом на пост міністра оборони. 18 жовтня 2019 року Апаршин очолив директорат ОПУ.
Анна Коваленко була активісткою Майдану, командиром 39-ї сотні Самооборони Майдану, а також радницею трьох міністрів оборони і міністра інформаційної політики. На парламентських виборах Коваленко балотувалася від президентської партії "Слуга народу" під №35. У вересні 2019 року Коваленко призначили заступницею голови ОПУ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



