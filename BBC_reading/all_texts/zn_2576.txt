Як наслідок, небезпечні відходи опиняються викинутими просто на смітник, у полі або в лісі.

Тендери на утилізацію медичних рукавичок і масок виграють компанії, які не готові займатися добросовісною утилізацією небезпечних відходів.
Як наслідок – використані засоби захисту, які можуть стати джерелом зараження коронавірусом COVID-19, опиняються викинутими на смітник, у ліси та поля, пише т.в.о. голови Державної екологічної інспекції Єгор Фірсов у своїй статті для ZN.UA.
"Саме зараз, під час пандемії коронавірусу, з'являються медичні відходи. Це дуже небезпечні відходи, і їх треба утилізувати. Для цього є певні компанії і відповідна ліцензія. Але ліцензії отримали компанії, які замість утилізації небезпечні відходи вивозять на сміттєзвалище, або викидають у лісі, або залишають в полі", - зазначає Фірсов.
Водночас компанії, які реально можуть утилізувати відходи за протоколом, залишаються без замовлень і програють тендери тим, хто везе використані рукавички та маски на смітник, додає автор.
"Є деякі види діяльності, які підлягають ліцензуванню. В екологічній сфері – це діяльність, що несе великі ризики. Тобто видача ліцензії — це певна перевірка і гарантія того, що така ризикована діяльність точно в надійних руках. Держава має втрутитися і навести лад  у цій сфері. Зробити це дуже просто – перевірити всіх ліцензіатів і відсіяти липових", - додає він.


Докладніше про те, як вирішити нагальні й перезрілі проблеми захисту навколишнього середовища, читайте у статті Єгора Фірсова "Зберегти навколишнє середовище. План дій" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



