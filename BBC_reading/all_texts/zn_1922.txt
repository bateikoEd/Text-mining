Від пожежі постраждали як мінімум двоє людей.

Вранці в суботу, 26 квітня, в р. Судова Вишня, що у Львівській області, загорівся вантажний автомобіль "ЗІЛ 131", який належить Міністерству оборони України. Надзвичайники зуміли врятувати одного з пасажирів автомобіля, ще один чоловік загинув, пише пресслужба ДСНС Львівської області.
"На місце пожежі було направлено відділення 56-го пожежно-рятувального поста і 26-ї пожежної частини р. Мостиська. Прибувши на місце загоряння, весь автомобіль був у вогні. Провівши гасіння паралельно було виведено з автомобіля чоловіка 1967 року народження, який отримав 60% опіків тіла, тулуба, обличчя та рук 2-3 ступеня. Погасивши осередок вогню, було знайдено ще одного чоловіка в середині автомобіля, медики констатували у нього смерть", - йдеться в повідомленні.
Повідомляється, що пожежа знищила автомобіль, але вдалося врятувати дві сусідні машини. До гасіння залучили 6 рятувальників і дві спецмашини. Причини займання встановлюються правоохоронцями.



Надзвичайники посилено працюють з вогнем останні кілька тижнів. Після того, як ДСНС оголосили про гасіння території біля ЧАЕС, в Україні все ще горять торфовища. А в Міністерстві внутрішніх справ створили спеціальну групу з протидії підпалів. Національна гвардія України вже почала антидиверсійну операцію через паліїв в лісах.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



