Новий віце-прем'єр отримає деякі з повноважень, які зараз поділені  між трьома його колегами.

Якщо Верховна Рада ухвалить рішення про створення в Кабінеті міністрів посади четвертого віце-прем'єра, в уряді будуть вирішувати, як перерозподілити обов'язки діючих віце-прем'єрів.
"Розподіл обов'язків між віце-прем'єрами визначається постановою Кабінету міністрів України. Зараз всі обов'язки поділені між чинними віце-прем'єрами — паном Федоровим, паном Пристайко, паном Рєзніковим. Якщо у нас з'явиться четвертий віце-прем'єр-міністр, буде здійснено перерозподіл цих обов'язків. Нова посада буде відповідати за той чи інший напрямок, який буде прописаний у відповідній постанові КМУ", — розповів міністр Кабінету міністрів Олег Немчінов в ефірі передачі "Свобода слова" на каналі ICTV.
Немчінов не став коментувати припущення про те, що Саакашвілі може стати віце-прем'єром з питань реформ, звернувши увагу, що подібні рішення знаходяться в повноваженнях Верховної Ради.
"Якщо парламент ухвалить рішення про призначення названої особи або іншої особи на цю посаду, тоді це (його обов'язки, – ред.) буде визначено", — сказав Немчинов.


Про пропозицію Зеленського стати віце-прем'єр-міністром з питань реформ, Міхеїл Саакашвілі оголосив 22 квітня. В Офісі президента підтвердили, що Зеленський обговорював можливість співпраці з Саакашвілі. Серед депутатів Верховної Ради від партії "Слуга народу" призначення Саакашвілі поки не користується достатньою підтримкою. У Грузії Саакашвілі заочно засуджений і оголошений в розшук, тому діючий уряд Грузії вважає його можливе призначення "недружнім кроком" і готовий відкликати з України посла.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



