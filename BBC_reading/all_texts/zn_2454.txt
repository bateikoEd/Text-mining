Виплати по держборгу склали 81,8% від плану.

За чотири місяці 2020 року Україна виплатила за держборгом близько 71,3 млрд грн (81,8% плану), за обслуговування - 41,1 млрд грн (94,2% плану), повідомляє Мінфін у вівторок, 5 травня.
За попередніми даними, в січні-квітні бюджет зведений з дефіцитом 23,5 млрд грн, у тому числі по загальному фонду дефіцит склав 33 млрд грн.
За цей період запозичення до загального фонду держбюджету склали 108 млрд грн, або 84,1% запланованих.
"Всього від розміщення ОВДП держбюджет отримав 73,8 млрд грн (97% плану), в тому числі за рахунок випуску ОВДП в іноземній валюті - 41,3 млрд грн ($ 1,2 млрд і EUR 0,3 млрд). Із зовнішніх джерел залучено 34,2 млрд грн (66% плану), зокрема, 33,9 млрд грн шляхом розміщення 10-річних євробондів на суму EUR 1,25 млрд під 4,375% річних", - йдеться в повідомленні.
У Мінфіні запевнили, що всі соціальні витрати, витрати на оборону, обслуговування боргу та дотації місцевим бюджетам повністю профінансовано згідно з розписом. Так, за оперативними даними Держказначейства, видатки по загальному фонду держбюджету за чотири місяці склали 308,9 млрд грн, або 87,5% розпису за звітний період.
Також зазначається, що у квітні загальний фонд держбюджету отримав 90,9 млрд грн, з яких майже 43 млрд грн надійшло від Національного банку.



Раніше повідомлялося про те, що Мінфін залучив від продажу ОВДП майже 10 мільярдів гривень до держбюджету.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



