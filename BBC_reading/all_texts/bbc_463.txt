Копирайт изображения
UNIAN
Image caption
Понад половина українців більше бояться наслідків карантину, ніж коронавірусу
54% українців більше побоюються економічних наслідків карантину, ніж епідемії коронавірусу. Такими є результати опитування Київського міжнародного інституту соціології (КМІС), проведеного 7-11 квітня.
У березні таку відповідь давали майже на 10% менше - 43% учасників опитування.
Чверть українців вважають навпаки, - вірус небезпечніший за кризу.
Що буде з економікою після коронавірусу? МВФ дав невтішні прогнози
Скільки Україна заплатить за пандемію коронавірусу
А 13% опитаних не бояться ні того, ні іншого, і вважають, що ситуація нормалізується впродовж одного-двох місяців.
Що ще турбує українців?
Копирайт изображения
UNIAN
Image caption
Українці найбільше турбуються про здоров'я близьких
Кожен третій українець (36%) нині турбується про здоров'я близьких.
Другою найбільшою турботою є зростання цін на харчі, - за це переживають 29% опитаних КМІС. Проте особисто проблеми з купівлею харчів мали лише 4%.
Кожного четвертого (26%) непокоять фінансові проблеми.
Словник епохи коронавірусу: 20 термінів, які завжди нагадуватимуть про весну-2020
Копирайт изображения
UNIAN
Image caption
80% українців вважають, що влада не впоралася із забезпеченням населення засобами індивідуального захисту
Кожен п'ятий переживає, що не може придбати засоби індивідуального захисту (маску, рукавички, дезінфектор), або ж не отримає медичну допомогу тоді, коли це буде потрібно.
Власна хвороба та невизначеність ситуації лякає лише 13%, а 12% відчувають дискомфорт від перебування вдома.
І лише по 5% були змушені піти у неоплачувану відпустку, втратили роботу чи мають проблеми з бізнесом.
Голодні та злі: як страждає і виживає український бізнес через карантин
Чи справляється влада?
Копирайт изображения
UNIAN
Думки українців знову розділилися навпіл у питанні, наскільки успішною є протидія влади поширенню коронавірусу.
46% опитаних вважають, що влада успішно бореться з епідемією, тоді як 43% - дотримуються протилежної думки.
Проте коли українці відповідають на більш детальні запитання, картинка змінюється.
Тільки 12% вважають, що влада успішно впоралась с забезпеченням лікарень достатньою кількістю тестів на коронавірус. 65% вважають, що влада з цим не впоралася.
Так само лише 12% вважають, що влада забезпечила медиків достатньою кількістю засобів захисту. 70% не погоджуються з цим.
Четверо з п'яти (80%) упевнені, що влада не забезпечила населення засобами індивідуального захисту. І лише 14% цілком задоволені доступністю масок і рукавичок.
Також 14% вважають, що влада ефективно запобігає економічним труднощам через епідемію коронавірусу.
14% українців думають, що влада успішна у справі запобігання можливих економічних труднощів в Україні, пов'язаних з епідемією коронавірусу.
Проте 66% опитаних не вважають успішними зусилля влади щодо упередження економічної кризи.
Хочете отримувати найважливіші новини в месенджер? Підписуйтеся на наш Telegram або Viber!
