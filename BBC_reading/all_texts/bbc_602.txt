Копирайт изображения
ОФІС ПРЕЗИДЕНТА
Президент Володимир Зеленський заявив, що Україна починає клінічні випробування препарату для боротьби з коронавірусом.
Про це він сказав у спеціальному зверненні 23 квітня.
За його словами, цей препарат може бути дуже ефективним й навіть повністю нейтралізувати хворобу.
Щоправда, він не назвав конкретних вчених та який це саме препарат.
Без дива і катастрофи: чи впорався Зеленський з кризами першого року
Вакцина від коронавірусу: вчені планують мати її вже у вересні. Наскільки це реально?
Знайти ліки від Covid-19 може допомогти комп’ютерна гра. Зіграєте?
"В ці дні Україна починає клінічні випробування препарату для боротьби з COVID-19. Є попередні висновки наших учених та виробників, за якими цей лікарський засіб може бути дуже ефективним", - заявив пан Зеленський.
"У них є всі підстави вважати, що препарат може суттєво знижувати або повністю нейтралізувати загрозу смерті від тих ускладнень, які коронавірусна інфекція завдає людському організму", - запевнив президент України.
Володимир Зеленський додав, що це особливо стосується людей із зони підвищеного ризику, які мають серцево-судинні захворювання та цукровий діабет.
"Є надія, що засіб буде дієвим не лише для лікування, а й для профілактики захворювання", - зробив гучну заяву президент України.
При цьому він уточнив, що ще треба дочекатись офіційних результатів клінічних випробувань й закликав вірити у вчених та тримати за них кулаки.
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Раніше стало відомо, що президент Володимир Зеленський пропонував мільйон доларів вченим, які винайдуть вакцину від коронавірусу.
Ця інформація викликала критику в багатьох експертів, які вказують, що на пошук вакцини потрібен час та набагато більші гроші.
У світі тестують кілька потенційних вакцин від коронавірусу, а виробництво вакцини прогнозують аж на 2021 рік.
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
