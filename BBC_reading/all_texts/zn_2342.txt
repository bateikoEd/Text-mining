Спершу депутат стверджував, що в ресторані не годують відвідувачів, але тепер стратегія змінилася.

Заступник голови парламентської фракції "Слуги народу" Микола Тищенко допустив можливість сплати штрафу керівництвом ресторану "Велюр", який журналісти викрили ігноруванні карантину й обслуговуванні VIP-відвідувачів. Щоб погасити негативну інформаційну хвилю депутат пообіцяв особисто готувати обіди для київських лікарів.
"Хочу офіційно заявити, "Велюр" готовий заплатити штраф, якщо ресторан дійсно порушив закон. Якщо порушення були зафіксовані, директор ресторану сплатить штраф цієї ж секунди! І я особисто проконтролюю", - йдеться в заяві, опублікованій на персональній сторінці політика у Facebook у неділю, 3 травня.
Публікація проілюстрована фотографією Тищенка на кухні під час приготування їжі.
"Я... своїми руками готуватиму обіди для київських лікарів до закінчення карантину", - пообіцяв депутат.



Журналісти проекту Bihus.Info протягом декількох днів знімали відвідувачів ресторану "Велюр" у центрі Києва. Серед них – народні депутати Антон Яценко, Ігор Негулевський і Олександр Кабанов, перший заступник керівника ОП Сергій Трофімов і бізнесмен Павло Куфтирєв.
Власник ресторану, заступник голови парламентської фракції "Слуги народу" Микола Тищенко запевнив, що "Велюр" дотримується карантину і відвідувачів не приймає. За його словами, він зустрічається в ресторані з людьми, які "готують велику програму перетворення" Києва.
Поліція перевірила ресторан Тищенка, але порушень не знайшла: відвідувачів під час візиту правоохоронців у закладі не було.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



