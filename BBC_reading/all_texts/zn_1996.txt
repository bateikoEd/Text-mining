Попередній зразок був зруйнований у ході випробувань.

Компанія SpaceX успішно провела випробування прототипу космічного корабля Starship під індексом SN4. Як повідомляє N+1, прототип успішно витримав відпресовку паливної системи при польотних температурі і тиску.
Як повідомив Ілон Маск, баки з міркувань безпеки накачували азотом замість метану, тиск сягав 4,9 бар. На думку засновника SpaceX, цього тиску все ще мало, але вже підійде для польотів.
Наступний крок — вогневі випробування, які відбудуться в кінці цього тижня або на початку наступного. У разі їхнього успіху прототип злетить на 150 метрів, подібно Starhopper минулого року. Для цього підскоку буде встановлений всього один двигун з трьох, передбачених конструкцією Starship, але наступний прототип SN5, призначений для польоту на кілька кілометрів, вже буде мати повний набір двигунів і повітряні рулі.
Підписуйтесь на наш Telegram-канал з новинами технологій та культури.



Це перші повністю успішні комплексні випробування тиском для проєкту Starship: попередній зразок SN3 зруйнувався під час них на початку квітня. Ще одні випробування завершилися невдачею 29 лютого. Прототип Starship розірвало в нижній частині, його уламки підкинуло на 10-15 метрів вгору.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



