Згідно з декларацією генпрокурорки, вона зареєстрована у Харківській області. Квартири в центрі Києва, в якій мешкають Венедіктова з чоловіком, їхніх деклараціях немає.

Генеральний прокурор Ірина Венедиктова переїхала з Харкова до Києва у 2019 році, однак досі не внесла до е-декларації квартиру в столиці, в якій вона мешкає, повідомляє "Радіо Свобода".
Журналісти проекту "Схеми" відзначають, що з початку парламентської кампанії Венедіктова, яку включили до виборчого списку партії "Слуга народу" під №3, брала активну участь у роботі виборчого штабу. Ставши народним депутатом та очоливши правовий комітет Ради, вона вела активну політичну діяльність.
При цьому в її електронній декларації вказано лише житло в селищі Високий Харківської області.
Чоловік Венедіктової Денис Колесник, який у листопаді 2019 року отримав посаду заступника начальника Департаменту Кіберполіції, згідно до декларації, досі мешкає в Харкові.
Це говорить про те, що Венедіктова з чоловіка не задекларували об'єкт нерухомості, яким вони користуються у Києві, йдеться в матеріалі "Схем".
Журналісти з'ясували, що на даний момент подружжя мешкає в будинку на вулиці Круглоуніверситетській у центрі столиці. Вранці кортеж, що складається з двох автомобілів Toyota Camry, відвозить Венедіктову у супроводі охорони на роботу.
Журналісти також зафіксували, як від цього будинку від'їжджав Денис Колесник на кросовері Honda CR-V. Автомобіль зареєстрований на 69-річного батька поліцейського. Незважаючи на те, що користується ним чоловік генпрокурора, в е-декларації Колесника цієї авітвки немає.
На запитання журналістів про квартиру і машину поліцейський відповідати відмовився, пославшись на зайнятість, і порадив "Схемами" писати запит до Кіберполіції.
Автори матеріалу з'ясували, що квартири в будинку, в якому живуть Венедіктова і Колесник, коштують близько 500 – 750 тисяч доларів. Оренда такої квартири обійдеться не менше 2,5 тис. доларів на місяць.
За даними "Схем", подружжя користується квартирою оформленої на сім'ю з Харкова.
При зустрічі зі знімальною групою Венедіктова ухилялася від відповіді на питання про київське житло. Однак, дала зрозуміти, що квартири в декларації немає, тому що вона їй не належить.
"Ви ж знаєте, що декларація публікується в конкретні дати. Якщо б я придбала це житло, ви б побачили моє придбання. Тому ви можете розуміти, що є різні механізми, коли і як люди проживають", - заявила генпрокурор.



27 березня президент Володимир Зеленський підписав указ про призначення Ірини Венедіктової генпрокурором. Запропоновану Зеленським кандидатуру підтримали 269 народних депутатів. При цьому у фракції "Слуги народу" не вистачило власних голосів для прийняття рішення. Зеленському допомогли "Опозиційна платформа – За життя", групи "За майбутнє", "Довіра" та позафракційні депутати.
Ірина Венедіктова очолювала ДБР з 27 грудня 2019 року після звільнення Романа Труби. На парламентських виборах 2019 року вона пройшла до Верховної Ради за списком партії "Слуга народу", до якого її включили під №3. Венедіктова очолювала парламентський комітет з питань правоохоронної діяльності.
У 2016 році Венедіктова провалила конкурс на посаду судді Верховного суду, не набравши мінімально необхідної кількості балів на екзамені.
Детальніше про перспективи прокуратури та ДБР в конктексте кадрових перестановок читайте в матеріалі Олександра Лємєнова "Як Зеленський міняє "своїх людей" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



