Держпродпотребслужба матиме право закривати ринки через порушення правил карантину.

Здійснювати контроль за дотриманням ринками карантинних заходів буде Державна служба України з питань безпеки харчових продуктів та захисту споживачів. Про це повідомив Міністр охорони здоров'я Максим Степанов під час брифінгу 29 квітня.
"У нас є в державі відповідний орган - Держпродпотребслужба, яка повинна контролювати дотримання в даному випадку карантинних заходів на продовольчих ринках. Тобто питання контролю, контролю за тим, щоб все відбувалося в рамках тих правил, які будуть встановлені урядом", - сказав глава МОЗ.
За його словами, Держпродпотребслужба матиме право закривати ті ринки, на яких будуть зафіксовані великі порушення.
"Ми не можемо допустити будь-яких спалахів коронавірусу у зв'язку з порушеннями правил, розроблених фахівцями, які чітко розуміють, як повинна безпечно відбуватися торгівля на продовольчих ринках", - додав Степанов.



Раніше головний державний санітарний лікар Віктор Ляшко, чиєю постановою була заборонена робота продовольчих ринків, розповів про необхідність позбавити органи місцевої влади контролю за дотриманням цієї заборони в умовах карантину.
За його словами, якщо ринок порушить норми, то наступного разу він зможе відкритися не раніше ніж через сім днів після того як усуне порушення. Держава буде здійснювати контроль без залучення органів місцевого самоврядування.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



