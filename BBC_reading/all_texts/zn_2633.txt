Повноцінна штучна вентиляція легенів з інтубацією трахеї показана тільки важким пацієнтам. У більш легких випадках необхідно використовувати інші методики.

Пацієнтам з пневмонією та іншими ураженнями легенів, викликаних коронавірусом SARS-CoV-2, показані різні методики кисневої терапії, залежно від тяжкості та характеру ураження органів дихання. Про це в інтерв'ю ZN.UA, розповів доктор медичних наук, професор-анестезіолог Володимир Корсунов.
Провідний спеціаліст з респіраторної терапії та ШВЛ Лучано Гаттинони виділив два типи дихальних порушень у пацієнтів з COVID-19. Кожен з них вимагає різного лікування.
"Перший — тип L, коли немає важкої задишки. Пацієнт, грубо кажучи, "синенький", у нього немає достатнього насичення крові киснем, але дихає він спокійно. Називається це тихою гипоксимією. Для таких хворих показаний CPAP (Constant Positive Airway Pressure — дихання з постійним позитивним тиском)", – пояснив доктор Корсунов.
"А є інший тип — H. Коли у хворого жахлива задишка і потрібна повноцінна ШВЛ", – додав він.
За словами Корсунова, пацієнти з мінімальними дихальними порушеннями цілком обходяться оксигенотерапією через маску або носові катетери. Пацієнти ж з дуже тяжкою дихальною недостатністю потребують повноцінної штучної вентиляції легенів за допомогою апарату.
"Після ендотрахіальной інтубації (введення пластикової трубки в трахею) під'єднується апарат ШВЛ, який дозволяє компенсувати дихальну функцію у якоїсь частини пацієнтів. Є пацієнти, яким оксигенотерапія вже не дуже допомагає, але і 100% показань до ШВЛ у них ще немає", – пояснив лікар.
Корсунов констатував, що українські лікарні відчувають серйозний дефіцит якісних сучасних апаратів ШВЛ. І це обладнання необхідне для лікування не лище хворих на COVID-19: "Є ж ще пацієнти з політравмою, з тієї ж пневмонією, набряком легенів, ураженням нервово-м'язового апарату. Вони всім потрібні".


Детальніше про готовність української інфекційної медицини протистояти пандемії COVID-19, про штучну вентиляції легенів та інші методи кисневої терапії пацієнтів, а також про те, що являє собою коронавірус SARS-CoV-2, і які загрози здоров'ю людини він несе, читайте в матеріалі Сергія Жукова "Російська рулетка коронавіруса" — інтерв'ю професора-анестезіолога Володимира Корсунова ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



