Засідання уряду закрили при Гончаруку.

Прем'єр-міністр Денис Шмигаль заявив про те, що засідання Кабінету міністрів знову стануть відкритими для преси. Засідання закрили після того, як Кабмін очолив вже експрем'єр Олексій Гончарук.
"Як ми й обіцяли, засідання уряду відкриті", - заявив Шмигаль під час виїзного засідання Кабінету міністрів.
Перед початком засідання уряду, на вході у приміщення всіх присутніх перевірили температуру й обробили руки і сумки антисептиком.


2 вересня минулого року відбулося перше засідання Кабміну, під час якого представників ЗМІ не пустили в зал, пояснивши це "новим форматом роботи". Пізніше Гончарук, який на той момент очолював уряд, заявив, що таке рішення прийняли, щоб "припинити показуху". На його думку, онлайн-трансляції засідання були "виставами".
4 березня Верховна Рада відправила у відставку Гончарука, а на його місце призначила Дениса Шмигаля.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



