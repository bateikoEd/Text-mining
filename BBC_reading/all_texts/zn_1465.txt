Заступник глави МВС переконаний, що масові пожежі в Київській і Житомирській області сплановані заздалегідь.

Пожежі в екосистемах Київської і Житомирської областей, на думку експертів, мають характер масових умисних підпалів, заявив заступник міністра внутрішніх справ України Антон Геращенко і закликав громадян фіксувати підозрілі транспортні засоби та осіб, та повідомляти про них правоохоронцям.
"Пожежі, що почалися в Київській і продовжувалися в Житомирській області, на думку експертів, мають характер масових навмисних підпалів. Блискавка або інший природний фактор може викликати пожежу в одному випадку із 1000, або з ще меншою ймовірністю", — написав Геращенко на своїй сторінці в Facebook у суботу.
Він зазначив, що підозру викликає і той факт, що пожежі, що почалися в Чорнобильській зоні на північ від Києва, а потім продовжувалися в Житомирській області на північно-захід від Києва, наклалися на стійкий північно-західний вітер, що відносить продукти горіння в бік столиці.
"При цьому ми не спостерігаємо масових лісових пожеж в Білорусі, що знаходиться в тій же кліматичній ситуації, а також на південь, схід і на захід від Києва, а також в інших регіонах українського Полісся — у Рівненській чи Житомирській областях", — звернув увагу заступник глави МВС України.
У зв'язку з цим Геращенко закликав усіх відповідальних громадян фіксувати номери підозрілих транспортних засобів і фотографувати осіб, можливо причетних до підпалів лісів навколо Києва, і негайно повідомляти про це в поліцію.
Також він повідомив, що поліція Київської області розшукує двох громадян, які пересуваючись на мопедах без номерних знаків, навмисне підпалили суху траву в заплаві річки Ірпінь.
"Це вже зовсім не жителі сіл, які з недомислу підпалюють суху траву, для того щоб полегшити собі весняні польові роботи в городі. Якщо у Вас є інформація про осіб чи можливе місцезнаходження цих двох громадян, прохання повідомити інформацію в поліцію по телефону: +380 95 318 2837 або 102", — закликав Геращенко і опублікував відеозапис від очевидця, який зняв двох чоловіків на мопедах біля палаючого сухостою.



Як повідомлялося, в зоні відчуження пожежі палають з 4 квітня. На Житомирщині в побуті і в екосистемах було зареєстровано 48 пожеж. З початку 2020 року на Житомирщині сталося вже 1020 загорянь сухої трави на загальній площі 2264 га, 3 людини загинуло.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



