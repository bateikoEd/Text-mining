Таку думку висловив футболіст луганського клубу.

Нападник луганської "Зорі" Владислав Кабаєв заявив, що не бачить сенсу в проведенні додаткового матчу з київським "Динамо" за срібло УПЛ і путівку в Лігу чемпіонів.
Наразі команди мають однакову кількість очок, але луганчани йдуть другими за рахунок додаткових показників.
"Не хочу образити "Динамо" своєю відповіддю, але скажу чесно. Ні, не потрібно. Ми зіграли 23 тури. Ми на другому місці зараз. У кожного була можливість зайняти друге місце. Чому ми повинні його віддавати, граючи додатковий матч.
Ми на другому місці. У 23 турі у нас був "Шахтар", а у "Динамо" була "Десна". Ми добилися результату і перемогли "гірників". Ми хотіли в Лігу Чемпіонів і, думаю, своєю грою і результатами, заслужили право перебувати на другому місці. Ми боролися, отримували травми та заслужили друге місце", - цитує Кабаєва прес-служба "Зорі".
Чемпіонат України був зупинений через пандемію коронавірусу. Сезон може бути завершений достроково, якщо рівень захворюваності не піде на спад, а карантин завершити в найближчі місяці не вийде.


Раніше повідомлялося про те, що в УПЛ підготували календар на випадок відновлення сезону.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



