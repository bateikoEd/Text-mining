Бюджет склав близько 100 тис. гривень.

Після повалення на Куликовому полі флагштоку з українським прапором наш двоколор знову замайорів там напередодні річниці подій 2 травня 2014 року. Про це "Радіо Свобода" розказала волонтерка Наталія Кручиніна, яка координувала зусилля та оголосила збір коштів.
"Ми про це говорили з усією патріотичною спільнотою, що потрібно відновити, оскільки влада не поспішає замінювати прапор. Це був відкритий процес, ми оголосили збір коштів і буквально за 2-3 дні зібрали потрібну суму", – розповіла волонтерка.
Кручиніна зазначила, що бюджет склав майже 100 тис. гривень, а підготовка тривала близько місяця. Новий флагшток виготовили на цей раз з металу, а не з пластику, а саму конструкцію зробили поворотною, на випадок сильного вітру.


В Одесі  2 травня 2014 року в ході масових заворушень загинули 48 людей і ще 200 постраждали. Більшість загинули в Будинку профспілок під час пожежі.
Протистояння почалося після того, як на Олександрівському проспекті зібралася група озброєних бойовиків, які зупинили марш "За єдину Україну". Почалася бійка, що поширилася на сусідні вулиці.
Очевидці стверджують, що перший загиблий з числа проукраїнських мітингувальників помер від кульових поранень, завданих з автоматичної зброї. На вулиці Преображенській, де він помер, вже через кілька хвилин лежали квіти. Обидві сторони активно зводили барикади зі сміттєвих контейнерів і парканів, закидали опонентів бруківкою, коктейлями Молотова. При цьому сепаратисти стріляли в одеситів з автоматичної зброї під прикриттям кордонів міліції.
Після цього епіцентр подій перемістився на Куликове поле, де було встановлено наметове містечко антимайдану. Прихильники сепаратистів сховалися в Будинку профспілок, з даху періодично летіли коктейлі Молотова і стріляли з вогнепальної зброї. Після цього в будівлі почалася пожежа. Пожежна машина, за даними очевидців, приїхала через півгодини. Проукраїнські активісти, які весь цей час залишалися зовні, намагалися допомогти вибратися тим, хто забарикадувався всередині.
Через кілька днів затримали головних фігурантів екстремістських організацій, а також кілька співробітників міліції.
Мер Одеси Геннадій Труханов оголосив 2 травня днем пам'яті загиблих в результаті трагічних подій, що відбулися 2 травня 2014 року. У зв'язку з цим у місті рекомендовано обмежити використання музики та проведення розважальних заходів.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



