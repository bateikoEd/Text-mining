Карантин через коронавірус став лише однією з проблем галузі.

Українська металургійна галузь переживає період глобальної кризи. Зниження попиту і падіння цін на метал у всьому світі через пандемію коронавірусу змусили призупинити будівельну та автомобільну галузі промисловості та скоротити обсяги виробництва металургійних підприємств.
Однак, ця галузь досі є успішною. Доходи від експорту металургійної продукції минулого року сягнули понад 6 млрд долл. Це більше ніж 10% від всього експорту України, розповів ZN.UA заступник Міністра розвитку економіки, торгівлі та сільського господарства України та Торговий представник України Тарас Качка.
Минулий рік теж був непростим для металургії, а четвертий квартал – взагалі катастрофічним. Можливо, що на його фоні перший квартал нинішнього року буде виглядати навіть краще. Хоча ризиків і набагато більше.
Наразі найбільшим таким ризиком для металургійної галузі є логістична проблема. Через масове введення карантинних заходів по всьому світу гостранспортні компанії ДП МТП "Южний" та АТ "Укралізниця" не виконують заявки українських підприємств-експортерів. Як наслідок, за 2 місяці Україна скоротила надходження від експорту чорних металів на 15,8% в порівнянні з аналогічним періодом минулого року - до $ 1 млрд 395,667 млн. На чорні метали за цей період довелося 17,2% загального обсягу надходжень від експорту товарів проти 20,84% за перші два місяці минулого року.
Поставлені в скрутне становище, Об'єднання металургійних підприємств України "Укрметалургпром" і Федерація металургів України (ФМУ) звернулися в міністерство інфраструктури України з проханням терміново забезпечити виконання заявок українських підприємств-експортерів. Про цю заяву 27 березня повідомило видання "Інтерфакс-Україна".
Але, схоже, наразі в Мінінфраструктури немає конкретного розв'язання цієї задачі.
"Це питання спроможності "Укрзалізниці" доставити продукцію до портів, а портів переробити всю цю продукцію. Ці проблеми виникають регулярно, але єдиний спосіб їх врегулювання – це постійний діалог. Але цей механізм готує налагодження логістики по певних категоріях товарів,  тарифах,  виробниках. Це певні напрями, сезонність, наявність вагонів, тощо. Це щоденна робота і щоденне завдання уряду. Але ця бурхлива розмова буде тривати довго, тому що це знаходження балансу інтересів великої кількості суб'єктів господарювання", - розповів Тарас Качка.
Метпідприємства України в 2019 році знизили надходження від експорту чорних металів на 12,1% в порівнянні з 2018 роком - до $ 8 млрд 738,635 млн. На чорні метали довелося 17,45% загального обсягу надходжень від експорту товарів проти 20,99% за 2018 рік . Крім того, Україна в 2019 році скоротила експорт металовиробів на 6,1% - до $ 1 млрд 42,455 млн.
Наразі єдиним експортним потенціалом галузі є продаж залізної руди в Китай. Україна за 2 місяці наростила експорт залізорудної сировини (ЗРС) в натуральному вираженні на 20,7% в порівнянні з аналогічним періодом минулого року - до 7 млн 233,334 тис. тонн. Експорт ЗРС здійснювався в основному в Китай (52,75% поставок в грошовому вираженні), Польщу (11,54%) і Австрії (6,58%). У 2019 країна збільшила експорт ЗРС на 8,1% в порівнянні з 2018 роком - до 39 млн 901,836 тис. Тонн, наростивши поставки в грошовому вираженні на 18,5% - до $ 3 млрд 398,958 млн. Експорт ЗРС здійснювався в основному в Китай (34,4% поставок в грошовому вираженні), Польщу (12,17%) і Чехію (10,13%).
"Металургією ми опікуємося системно. Тому що це проблеми, пов'язані  не лише з розвитком подій останніх кількох місяців у зв'язку з поширенням коронавірусу. Там існує глобальна криза. Це й структурні зміни глобального ринку, і питання перевиробництва, боротьби проти зміни клімату. Все дуже комплексно. Насправді наша металургія зараз перебуває в центрі такого собі величезного шторму, який триває вже досить довго. Тому ми працюємо системно і намагаємось розуміти, що робити в міжнародній торгівлі", - заявив торговельний представник України Тарас Качка.


Про сповільнення української промисловості через проблеми на "Укрзалізниці" стало відомо ще у 2018 році. Ключові галузі української промисловості – гірничо-металургійний комплекс, енергетика, хімія, виробництво будматеріалів, а також аграрний сектор сильно залежать від залізниці, яка є для них основним, а часто і безальтернативним перевізником. Тому логістичні проблеми викликають значні втрати для українських експортерів.
Детальніше про те, які виклики, загрози та можливості стають перед зовнішньою торгівлею в Україні, читайте в інтерв'ю Тетяни Силіної з торговим представником України Тарасом Качкою "Нагодувати світ в умовах пандемії — наш внесок у подолання глобальної кризи".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



