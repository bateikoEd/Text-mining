Копирайт изображения
GETTY IMAGES
Станом на вечір 24 квітня у світі кількість людей, в яких виявили коронавірус, досягла 2,76 млн, а кількість смертей від нього - 194 тисячі.
Найбільша кількість жертв - в США (50 тисяч), Італії (майже 26 тисяч), Іспанії (22,5 тис.) та Франції (22,2 тис.).
У США найбільше смертей, але Бельгія - світовий "лідер" за рівнем смертності
У США кількість смертей від коронавірусу сьогодні перевищила 50 тисяч людей, з них 16 тисяч померли у штаті Нью-Йорк. За останню добу у країні померли понад 3000 людей, а кількість виявлених випадків зросла до 870 тисяч.
Проте, за кількістю жертв у розрахунку на 100 тисяч населення зараз світовим "лідером" є Бельгія, де захворіли 44 тисячі людей і з них померли 6500.
Рівень смертності на 100 тисяч мешканців у Бельгії складає 56,8 людей, в Іспанії - 47,4, Італії - 42,3, Франції - 32,7, Британії - 28,7.
Копирайт изображения
GETTY IMAGES
Image caption
Король Бельгії Філіпп та королева Матільда відвідують шпиталь у місті Льєж
Коронавірус як зброя
Пентагон і американські розвідники приділяють серйозну увагу версії про те, що коронавірус можуть використати як біологічну зброю.
Мова йде не про теорію про лабораторне походження вірусу, пише видання Politico, а про те, чи можуть екстремісти його перетворити на зброю.
Росія хоче привезти гуманітарну допомогу Україні. Для Києво-Печерської лаври
Чи міг коронавірус "втекти" з лабораторії?
"Безкоштовна" нафта: хто виграє від падіння і що буде з цінами на бензин в Україні
"У мене позитивний тест на коронавірус". Що робити?
У четвер представник американського військового відомства Майк Ендрюс заявив, що в рамках програми Пентагону з біологічної та хімічної безпеки у дослідження і боротьбу з коронавірусом вклали 150 млн доларів.
"У своєму природному вигляді вірус можуть використати як біологічну зброю менш просунуті в технічному плані групи, або країни з програмою біологічної зброї можуть змінити його характеристики", - каже Енді Вебер, колишній заступник міністра оборони США в адміністрації Барака Обами.
Департамент внутрішньої безпеки США в четвер оприлюднив заяву про "мобілізацію екстремістів і внутрішніх терористів" у зв'язку з пандемією, пише Politico. Загроза, яку вони представляють, може в період карантину зрости, додали у відомстві.
Права на зображення BBC News Україна
BBC NEWS УКРАЇНА
Великі гроші
Лідери ЄС узгодили виділення допомоги економіці Європи.
Провівши відео зустріч, вони домовилися створити фонд відновлення, тісно пов'язаний із семирічним бюджетом союзу.
Копирайт изображения
MIKE LAWRIE
540 млрд євро фінансової підтримки будуть надавати з 1 червня через вже існуючі механізми
Голова Єврокомісії Урсула фон дер Ляйєн заявила, що фонд загалом зможе залучити 1 трлн євро.
Щодо виділення такої потрібної для Європи допомоги точилися жорсткі дебати, але прем'єр Італії Джузеппе Конте заявив, що у четвер досягли "великого прогресу".
Італія, по якій коронавірус вдарив чи не найбільше, закликала своїх партнерів з ЄС, особливо багатших країн Північної Європи, проявити більше солідарності.
Влада США також виділила допомогу через пандемію. У США в ніч на п'ятницю Палата представників схвалила законопроєкт про виділення малому бізнесу і медичним установам фінансової допомоги в розмірі 484 млрд доларів.
У США, за офіційними даними, вже 26,4 мільйона безробітних - це понад 15% від кількості працездатних громадян в США.
Копирайт изображения
NOAM GALAI
Майже три мільйони інфікованих
Кількість тих, хто заразився коронавірусом у світі, за даними на ранок п'ятниці, перевищила 2,7 млн. Померли понад 190 тисяч людей. Видужали майже 750 тисяч.
У Китаї за минулу добу зафіксували шість випадків зараження коронавірусом і жодної смерті.
Міністр охорони здоров'я Британії Метт Хенкок в четвер заявив, що уряд надасть безкоштовні тести всім працівникам важливих галузей, яким дозволялося ходити на роботу під час карантину.
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Чума, холера, "іспанка": як великі пандемії змінювали світ
Хочете отримувати найважливіші новини в месенджер? Підписуйтеся на наш Telegram або Viber!
