Проєкт створили на досвіді європейських лікарів.

Волонтери Дніпропетровської області заснували проєкт зі створення нового типу медичних захисних масок для протидії епідемії коронавірусу. Вони перероблюють маски для дайвінгу, додаючи вірусно-бактеріальні фільтри. Про волонтерський проєкт "COVID-19: Волонтерська ініціатива ДМА" повідомили на сайті Дніпропетровської медичної академії.
Зазначається, що система адаптації пірнальної маски дуже проста. Спочатку прибирається дихальна трубка, на її місце монтується надрукований пластиковий конектор, а до нього приєднується дихальний вірусно-бактеріальний фільтр.
Серед переваг такої маски: вільне дихання, герметичність, ергономічність та профілактика пролежнів обличчя при тривалому використанні
"Компанії-виробники масок для пірнання відгукнулися на потреби медичної спільноти та безкоштовно виклали файли з 3D-моделями конекторів для вірусно-бактеріальних фільтрів. За особливої потреби така система може бути підключена до апарату ШВЛ у режимі самостійного дихання під постійним позитивним тиском (CPAP) для надання екстреної допомоги хворим з COVID-19. Такий підхід у лікуванні ускладнень COVID-19, як CPAP, вказаний у проміжній інструкції ВООЗ", - зазначають автори проєкту.
Оскільки проєкт виключно волонтерський, тому кожна виготовлена система безкоштовно потрапить до лікарів-анестезіологів, середнього медперсоналу, які працюють в лікарнях першої хвилі у Дніпро та Дніпропетровської області, які мають контакти з COVID-19.




Раніше повідомлялось про те, що у МОЗ розглядають всіх людей як потенційно інфікованих коронавірусом і наполягають на введенні "масочного режиму", оскільки він зменшить можливість передачі COVID-19 між українцями, повідомив головний санітарний лікар Віктор Ляшко. За його словами, маска не гарантує захист людини від зараження, проте запобігає можливе інфікування оточуючих.
Офіс президента розглядав можливість введення режиму "всі в масках" з 6 по 24 квітня та обмеження кількості людей на вулицях, оскільки саме на Великодні свята очікується пік захворюваності на COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



