Берегова охорона і морська піхота Збройних сил РФ проводить навчання з бойовими стрільбами на анексованому півострові.

Російські окупаційні війська проводять аннексованому Криму навчання, в яких задіяні танки. Навчання підрозділів берегової охорони та морської піхоти Чорноморського флоту Збройних сил РФ проходять на полігоні "Опук", "Ангарський" і "Козачий", повідомило Міноборони РФ у середу, 8 квітня.
Навчаннями передбачені контрольні стрільби з озброєння танків Т-72Б3 і бронетранспортерів БТР-82А. Згідно з повідомленням російського військового відомства, на полігони вивели 40 одиниць бронетехніки.
Повідомляється, що російські танкісти вже провели нічні стрільби на окупованому півострові.
Морські піхотинці виконували нормативи зі стрільби з автоматів АК-74 та ручних протитанкових гранатометів РПГ-7В.


Як повідомлялося, держава-окупант планують цієї весни призвати понад 3 тисяч кримчан на строкову службу в російській армії. Міністерство закордонних справ України висловило рішучий протест проти таких дій Росії.
Призов Росією мешканців анексованого Криму грубо порушує міжнародне гуманітарне право, яке забороняє РФ, як державі-агресору, змушувати осіб які перебувають під захистом, служити в її або допоміжних збройних силах. У МЗС також зазначили, що в умовах пандемії коронавірусу, який до того ж швидко поширюється, оголошення так званого "весняного призову" виглядає особливо брутальним.
Зазначимо, що через публікацію матеріалів про незаконний призов жителів анексованого Криму до російської армії влада РФ восени 2018 року закрила доступ до сайту ZN.UA на території півострову та в Росії. Загалом у Криму заблоковано доступ щонайменше до 25 українських сайтів. 5 квітня окупанти розширили перелік недоступних сайтів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



