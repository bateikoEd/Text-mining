Таке рішення парламент прийняв під час позачергового засідання.

Верховна Рада під час позачергового засідання 16 квітня ратифікувала угоду щодо гранту Фонду Е5Р (проєкт "Вища освіта України") між Україною та Європейським інвестиційним банком (ЄІБ). Відповідний законопроєкт підтримали 339 народних депутатів.
Згідно з пояснювальною запискою, угода повинна забезпечити співфінансування за рахунок коштів Фонду E5P проєкту "Вища освіта України", що фінансується за рахунок коштів Європейського інвестиційного банку та Північної екологічної фінансової корпорації.
Також зазначено, що метою законопроєкту є реконструкція існуючого навчальних, дослідних і допоміжних об'єктів держустанов вищої освіти України для покращення їх енергоефективності. Також документ повинен дозволити створити інші освітні інвестиції, які не пов'язані з енергоефективністю.
У пояснювальній записці йдеться про те, що проєкт надасть університетам, які в ньому беруть участь, допомогу в підвищенні якості і надійності їх послуг та ефективності використання енергії. Це буде зроблено шляхом удосконалення їх інституційного потенціалу за рахунок різних заходів і робіт, спрямованих на енергозбереження та оптимізацію управлінських процесів енергоспоживання.


Нагадаємо, Верховна Рада 16 квітня зібралася на позачергове засідання, під час якого проголосувала за зміни до регламенту. Вони допоможуть швидше прийняти "антиколомойский" закон, до другого читання якого народні депутати зареєстрували 16 тисяч правок.
Від цього закону залежить сума траншу, який Україна отримає від Міжнародного валютного фонду.
За даними ZN.UA, 21 квітня профільний комітет Верховної Ради повинен зібратися для того, щоб підготувати проєкт "антиколомойського" закону до другого читання. Передати проєкт у парламент планується 22 квітня. Попередньо в цей же день відбудеться наступне позачергове засідання парламенту.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



