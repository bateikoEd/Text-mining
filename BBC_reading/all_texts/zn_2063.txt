Через тижневу перерву прибутковість ОВДП на вторинному ринку зросла.

За підсумками проведеного у вівторок, 28 квітня, аукціону Мінфін залучив до держбюджету 9,83 млрд грн завдяки розміщенню короткострокових цінних паперів у гривні та доларі США, передає прес-служба Мінфіну.
За підсумками аукціону, продані гривневі облігації на 5,377 млрд грн. Середньозважена савка прибутковості становила 11,24%.
ОВДП, номіновані в доларах США, продали на загальну суму в еквіваленті 4,455 млрд грн. Зокрема, 6-місячні папери з прибутковістю 3,29% продали на $ 53,3 млн, а 9-місячні за ставкою 3,5% - на $ 111,1 млн.
Востаннє місячні ОВДП у доларах США за ставкою 3% та облігації в євро з терміном погашення 1,1 року за ставкою 2,22%.
Два тижні тому Мінфін зазначав, що сформував достатній запас фінансової ліквідності для того, щоб комфортно пройти період несприятливої кон'юнктури на внутрішньому ринку капіталу, своєчасно і в повному обсязі виконуючи свої фінансові зобов'язання.

За час відсутності первинних аукціонів з розміщення гривневих ОВДП, ставку на яких Мінфін тримав на рівні до 10% річних, їх дохідність на вторинному ринку істотно зросла. За словами аналітиків, ставки за євробондами України виглядають "винятково привабливо на тлі пандемії і в умовах того, що у багатьох країн зараз виникли проблеми з міжнародним фінансуванням.
Проте останнім часом прибутковість потроху почала знижуватися. Згідно кривої дохідності на сайті Нацбанку за найкоротшими паперами вона становить до 15% річних з поступовим підвищенням до 16% за 3-річними і поступовим зниженням до 14% за 7-річними паперами.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



