Батько вбитої радниці мера Херсона звинуватив генпрокурорку в руйнуванні успіхів слідства, які слідство досягла під керівництвом Віктора Трепака.

Віктор Гандзюк, батько вбитої радниці мера Херсона Катерини Гандзюк, звинувачує генерального прокурора Ірину Венедіктову у фактичному "зливі" кримінальної справи щодо замовників злочину. На думку Гандзюка, Венедіктова зруйнувала всі успіхи, які слідство досягло під керівництвом її колишнього заступника Віктора Трепака.
Він нагадав, що прокуратура домоглася в суді продовження строків досудового розслідування ще на три місяці. Але, незважаючи на це, Офіс генпрокурора вирішив достроково припинити розслідування, не дочекавшись завершення важливих слідчих дій, зокрема, допитів ключових свідків і підозрюваних.
"Трепак обіцяв розгорнути масштабне розслідування херсонського організованого злочинного угруповання, обіцяв провести перехресні допити всіх затриманих, обіцяв отримати свідчення організаторів вбивства і потужно вийти на замовників, обіцяв спробувати дійти не лише до Мангера, але й до інших бенефіціарів терору в області", - написав Віктор Гандзюк на своїй сторінці у Facebook у п'ятницю ввечері, 28 квітня.
"Що з цього виконала Венедіктова? НІЧОГО! Вона і її нова команда зробили нічого. І прокурори цього навіть не приховують. Левін не дав свідчень. Павловський не дав свідчень. А прокурори спрацювали за схемою "вбивці мовчать, значить ми не працюватимемо". Вдумайтеся в це божевілля", - обурився батько вбитої.
Віктор Гандзюк звернув увагу, що Офіс генпрокурора відзвітував про завершення досудового розслідування саме 27 квітня – у день, коду Владиславу Мангеру виповнилося 50 років.
"Мангер і його адвокати терміново вимагали ... передати справу до суд без свідчень Левіна і Павловського... Саме цю вимога виконала нова генпрокурор. Венедіктова виконала вимогу Мангера. Венедіктова виконала його вимогу в день його народження. Цинізм цього вчинку - скажений!", - констатував Віктор Гандзюк.
Він нагадав, що президент Володимир Зеленський особисто вимагав від слідства продемонструвати результат у справі про вбивство Гандзюк. А також висловив упевненість, що прокуратура фактично саботувала розслідування.
"Ви, прокурори не виконали свою роботу. Не допитали. Не розкололи. Не провели. Не зробили. Не спробували. Вам байдуже. Вам насправді байдуж не справу, байдуще на Катю, її друзів. Мені здається, вам байдуже на президента, який особисто брав участь у справі", - зазначив Віктор Гандзюк.
"Я звик, що прокурори брешуть мені, активістам і журналістам. Але прокурори, які брешуть президенту, а йому подобається ця брехня? Це відвертий жах!", - обурився він.
Віктор Гандзюк публічно звернувся до глави держави і нагадав йому про важливість притягнення до відповідальності не тільки виконавців, а й організаторів і замовників цього злочину.
"Володимир Олександрович, я не знаю, чи покажуть вам мої слова, але сподіваюся вам як батькові і президенту все ж не байдуже, що думають люди, яким нічого приховувати і які два роки були послідовно відверті і з владою, і з суспільством. Справа вбивства Каті, її успішне і всебічне розслідування може захистити сотні і тисячі людей, може стати запобіжником, може стати символом", - пояснив Віктор Гандзюк.
"Але при такому ідіотському і легковажному відношенні Офісу генерального прокурора цього результату не буде. Просто не буде", - підкреслив він.
За словами Віктора Гандзюка, навіть в такій безнадійній ситуації шанси на справедливість все ще залишаються. Якимись ідеями з ним поділилася адвокатка Євгенія Закревська, котора представляє інтереси потерпілого в суді, та інші юристи.
"Шанси все ж ще є. Але ці шанси не в сліпій довірі президента, який хоче швидкого результату від байдужих і дурних прокурорів. Не ховайтеся від правди, вона все одно наздожене", - підсумував батько Катерини Гандзюк.

27 квітня Офіс генерального прокурора відзвітував про завершення досудового слідства у справі щодоо Владислава Мангера, підозрюваного в організації вбивства Катерини Гандзюк. Справу закрили за три місяці до завершення строків, не провівши допитів Євгена Левіна та інших важливих слідчих дій. За словами адвокатки Євгенії Закревської, прокуратура не стала збирати докази вини Мангера і збирається використовувати в суді доказову базу, зібрану ще при генпрокурорі Юрієві Луценку.


Радниця мера Херсона Катерина Гандзюк померла 4 листопада 2018 року в київській лікарні. Офіційна причина смерті: поліорганна недостатність і хімічні опіки 39% тіла в результаті нападу з використанням сірчаної кислоти.
За словами Віктора Гандзюка, напад на його дочку замовили голова Херсонської облради і голова місцевого осередку "Батьківщини" Владислав Мангер, а також члени "Блоку Петра Порошенка" - голова ОДА Андрій Гордєєв і його заступник Євген Рищук.
11 лютого 2019 року Владиславу Мангеру оголосили  підозру в організації вбивства Катерини Гандзюк. Але вже в квітні прокуратура вручила йому нову підозру, відмовившись від обвинувачень в організації умисного вбивства.
6 червня 2019 року Покровський районний суд Дніпропетровської області виніс обвинувальні вироки виконавцям вбивства Катерини Гандзюк. Віктор Горбунов, Володимир Васянович, В'ячеслав Вишневський і Микита Грабчук, а також їхній ватажок Сергій Торбін ("Опер") отримали від 3 до 6,5 років позбавлення волі. У цей термін включать час, що засуджені вже провели в СІЗО.
У прокуратурі пояснили, що перед винесенням вироку всі вони визнали свою провину і дали викривальні свідчення проти інших учасників злочину. У квітні ГПУ перекваліфікувала справу з ч. 2 ст. 115 (умисне вбивство) за ч. 2 ст. 121 Кримінального кодексу (умисне тяжке тілесне ушкодження, що спричинило смерть потерпілого).
Прокуратура також пом'якшила підозру Ігорю Павловському, якого слідство вважає організатором злочину. Йому інкримінують не умисне вбивство, а "приховування злочину" (ч. 1 ст. 396 КК). У січні 2020 року Павловського знову затримали і оголосили йому підозра у створенні ОЗУ. Суд повторно взяв його під варту.
У січні в Болгарії заарештували Олексія Левіна, підозрюваного в організації вбивства. Вже 16 березня Левіна літаком доправили до Києва, суд відправив його під арешт на два тижні. Затримання і швидка екстрадиція підозрюваного стали багато в чому заслугою команди прокурорів під керівництвом Віктора Трепака.
Проте 30 березня нова генпрокурорка Ірина Венедіктова звільнила Віктора Тропака. У коментарі ZN.UA, він пояснив, що подав у відставку за власним бажанням ще 27 березня, так як Вендsктова відсторонила його від усіх справ, які розслідує СБУ. У тому числі, від справ про напад на громадських активістів – Катерину Гандзюк, Сергія Стерненка та інших.
Докладніше читайте в матеріалі Інни Ведернікової "Справа Гандзюк. Слово надається прокурору" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



