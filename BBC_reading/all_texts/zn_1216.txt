На даний момент у світі існує три типи SARS-CoV-2.

Вчені з Кембріджського університету вивчили філогенетичну еволюцію коронавірусу SARS-CoV-2 і змогли визначити, як він мутував, рухаючись з Азії в інші частини світу. В результаті дослідникам вдалося виділити три генетичних варіанти коронавірусу, яким присвоїли індекс А, В і С – відповідно з часом походження, повідомляє Naked science.
У ході дослідження вчені вивчили 160 повних геномів вірусу, які були отримані від хворих з важкими симптомами COVID-19. Поширення вірусу виявилося несподіванкою для дослідників. Підтип А, з якого, ймовірно, і почався спалах в Ухані, виявився не найпоширенішим як в Китаї, так і в Східній Азії в цілому.
Типи А і С виявилися більш поширені в Європі і США. А от у Східній Азії найбільш поширений тип В, за межі регіону він поширився, мутуючи в похідні типи. Це може бути або наслідком ефекту засновника, або ознакою того, що за межами Азії спостерігається помітна імунологічна і екологічна стійкість до SARS-CoV-2 типу B.
Разом з тим, картина поширення вірусу в світі виявилася неоднорідною. Так, незважаючи на те, що в Європі домінують типи А і С, в Швейцарії, Німеччини, Бельгії та Нідерландах найбільш поширений тип В, тобто, у ці країни вірус міг потрапити безпосередньо з Китаю. В Італії, Франції, Англії та Швеції домінує тип С. В материковій частині Китаю цей тип відсутній повністю, але поодинокі випадки захворювання зафіксовані в інших країнах і регіонах Південно-Східної Азії: Сінгапурі, Південній Кореї і Гонконгу.
Детальне вивчення геномів дозволило вченим простежити шляхи мутацій і розповсюдження патогенів. У деяких випадках шляхи вірусу були вражаючими. Наприклад, вірусний геном, отриманий у мексиканського пацієнта (COVID-19 у нього було діагностоване 28 лютого), "мігрував" з Італії. При цьому "італійський" підтип вірусу походив від першого задокументованого хворого в Мюнхені; він, у свою чергу, заразився від свого колеги з Шанхаю, який отримав вірус під час поїздки в Ухань з батьками.
Підписуйтесь на наш Telegram-канал з новинами технологій та культури.


Раніше влада Китаю ввела нові обмеження на публікацію наукових досліджень про походження коронавірусу SARS-CoV-2 відповідно до директиви центрального уряду і онлайн-повідомлень, опублікованим двома китайськими університетами. У відповідності з новою політикою Китаю, всі наукові статті з COVID-19 будуть піддаватися додатковій перевірці перед відправкою на публікацію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



