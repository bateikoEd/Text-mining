Дослідники дізналися, чому такі планети обертаються по сильно зміщеним орбітах.

Астрономи за допомогою телескопа ALMA (Atacama Large Millimeter/submillimeter Array) змогли розкрити таємницю планет-"Татуїнів". Зокрема, вони дізналися, чому в деяких випадках планети, що обертаються навколо двох зірок, рухаються по сильно зміщеним орбітам, повідомляється на сайті Національної радіоастрономічної обсерваторії (NRAO).
Вчені відзначають, що за останні роки астрономи відкрили тисячі планет, які обертаються навколо зірок, не схожих на наше Сонце. Планети формуються в протоплентних дисках, але на даний момент дослідникам вдавалося спостерігати формування таких дисків тільки навколо одиночної зірки.
Вивчення ж протопланетних дисків, в яких формуються планети-"Татуїни", допоможе астрономам краще розібратися в тому, як з'являються планети в різних умовах. Зокрема, вже було відомо, що орбіти бінарних систем можуть нахиляти протопланетний диск, через що зміщуються орбіти планет, які формуються в ньому.
Тепер же вчені провели спостереження за 12 протопланетними дисками в бінарних системах, які були знайдені за допомогою телескопа "Кеплер". Виявилося, що кут нахилу протопланетного диска залежить від орбітального періоду зірок. Чим він довший, тим більший кут зсуву протопланетного диску відносно площини орбіти світил. Якщо ж період обертання зірок невеликий, диск залишається вирівняним по відношенню до них.
Один з прикладів зміщеної орбіти спостерігається у системи HD 98800 b, розташованої на відстані 150 світлових років від Землі. Протопланетний диск розташований на полярній орбіті.
Підписуйтесь на наш Telegram-канал з новинами технологій та культури.


Раніше астрономи з Рочестерського інституту технологій заявили про виявлення гігантської молодої планети на відстані 330 світлових років від Сонячної системи. Це найближча до Землі з настільки молодих екзопланет, відомих на даний момент.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



