У країні від COVID-19 люди помирають швидше, ніж одужують.

В Україні зафіксовано 1462 випадків коронавірусної хвороби COVID-19. Про це повідомляє Міністерство охорони здоров'я у вівторок, 7 квітня.
"За даними ЦГЗ, станом на 9:00 7 квітня в Україні 1462 лабораторно підтверджених випадків COVID-19, з них 45 летальних, 28 пацієнтів одужали. За добу було зафіксовано 143 нових випадки", - йдеться в повідомленні.
Найбільша кількість хворих зафіксована в Києві (253 випадки захворювання), Чернівецькій (247 випадків) та Тернопільській (168 випадків) областях.
При цьому в статистиці відсутні дані з тимчасово окупованих територій АР Крим, Донецької, Луганської областей та міста Севастополя.



Нагадаємо, заступник міністра охорони здоров'я і головний санлікар Віктор Ляшко зазначив, що майже всі померлі від коронавірусу в Україні мали супутні захворювання: тяжкі серцево-судинні захворювання, цукровий діабет, новоутворення, захворювання нирок і легень, а в деяких осіб були поєднані захворювання.
Також 6 квітня почали діяти більш жорсткі карантинні обмеження. Зокрема, українці повинні завжди носити при собі документ, що підтверджує особу. На вулицю можна виходити тільки в масці, а пересуватися більш, ніж двом людям разом заборонено. Винятком може стати супровід дітей. Діти до 14 років можуть вийти на вулицю тільки в супроводі дорослих. У парках, скверах, зонах відпочинку заборонено гуляти, тільки якщо ви не вигулюєте домашню тварину. Також Кабмін ввів обов'язкову самоізоляцію для осіб старших за 60 років.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



