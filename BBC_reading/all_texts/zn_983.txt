За оцінками відомства, у річному вимірі інфляція навіть сповільнилася.

Споживчі ціни в Україні в березні зросли на 0,8%. Про це йдеться в повідомленні Державна служба статистики.
Наголошується, що в березні минулого року зростання цін було ще вище – 0,9%, тому в річному вимірі інфляція за підсумками березня-2020 сповільнилася до 2,3% з 2,4% за підсумками лютого, з 3,2% – за підсумками січня, 4,1% – за підсумками 2019 року.
Згідно з даними Держстату, базова інфляція в березні цього року підскочила сильніше – до 1,3% після того, як залишалася на від'ємному рівні три місяці поспіль. У минулому березні базова інфляція була нижчою – 1,2%, в результаті в річному вимірі вона збільшилася з 3,0% до 3,1%.


Нагадаємо, що Кабмін погіршив прогноз показника інфляції на цей рік до 11,6%. Хоча НБУ, який в січні прогнозував інфляцію за підсумками року в 5%, поки не міняв свої прогнози.
До речі, в кінці березня в АМКУ повідомили, що спостерігається зростання роздрібних цін на продукти харчування в ряді регіонів. При цьому Комітет зажадав від рітейлерів обґрунтувати підвищення цін. Так, гречана крупа подорожчала більш ніж на 50%, картоплю – майже на 60%.
Потім Київське обласне територіальне відділення АМКУ порушило справу проти постачальників продуктів харчування і найбільших мереж продовольчих магазинів Києва. 9 березня в АМКУ повідомили, що найбільші торговельні мережі після рекомендацій АМКУ почали знижувати націнку на продукти.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



