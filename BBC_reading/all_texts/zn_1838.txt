Коваленка звільнили з посади заступника керівника Офісу президента з питань оборони.

Кабінет міністрів України призначив колишню заступницю голови Офісу президента Ганну Коваленко та директора департаменту економіки систем життєзабезпечення Наталю Хоцянівську заступницями міністра розвитку громад і територій.
Крім того, Кабмін перепризначив заступником міністра розвитку громад і територій В'ячеслава Негоду, який і раніше обіймав цю посаду. Відповідні розпорядження №№443-445 від 24 квітня опубліковані на сайті уряду.
Хоцянівська до призначення була директором департаменту економіки систем життєзабезпечення Мінрегіону.


Раніше ZN.UA повідомляло про те, що Коваленко можуть перевести в Кабінет міністрів, де вона займе посаду заступника міністра розвитку громад і територій Олексія Чернишова.
Ганна Коваленко була активісткою Майдану, командиром 39-ї сотні Самооборони Майдану, а також радником трьох міністрів оборони і міністра інформаційної політики. На парламентських виборах Коваленко балотувалася від президентської партії "Слуга народу" під №35. У вересні 2019 року Коваленко була призначена заступником глави ОПУ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



