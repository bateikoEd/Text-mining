У Києві були місця для безкоштовного розміщення.

Рішення про те, де мають розмішувати на обсервацію українців, що прибули в столицю з-закордону приймались структурами державного рівня. Про це повідомив голова Києва Віталій Кличко в ефірі телеканалу "Україна 24".
За його словами, КМДА могла надати 200 місць для обсервації В Чорнобильській лікарні на Лісовому масиві, за які б українцями не довелось би платити.
"Питанням обсервації людей, що прибули авіарейсами вчора і сьогодні, займалася не столиця. Людей повертало не місто. І до нас з приводу їх розміщення не зверталися. Якщо ж буде така необхідність, Київ підготовлений", – сказав Віталій Кличко.
За словами Кличка, готель "Козацький", в який заселили людей на обсервацію, не перебуває в комунальній власності, а рішення про заселення приймали державні органи.
"Розумію побоювання киян. Готель "Козацький", куди поселили людей на обсервацію, знаходиться в самому центрі столиці – на Майдані Незалежності. В цій ситуації ми не впливали на рішення державних органів. Зі свого боку я можу оцінити такі дії як нелогічні", – сказав він.
 

30 березня в Україну повернулись громадяни з Балі та Дохи.  Як заявляють саму українці, їх не попереджали про обов'язкову платну обсервацію перед вилітом. Після приземлення в Україні, громадянам роздали на підпис документи та попросили вибрати один з готелів для обсервації, хоча в Києві виділили готель "Козацький" для безкоштовної обсервації. Середня ціна запропонованих місць для обсервації складала 300 євро. Громадян не випускали з літака без підписання документів.
Український уряд ввів карантинний режим, закрив усі аеропорти, окрім "Борисполя" та припинив випускати з країни громадян, які їдуть за кордон як туристи на позачерговому засіданні у понеділок, 23 березня. Заборона набрала чинності у вівторок, 24 березня, і поширювалась лише на пасажирські перевезення.
З початку карантину Міністерство інфраструктури разом з Міністерством закордонних справ повернуло в Україну 100 тисяч громадян. Ще близько 9 тисяч осіб, які заявили про бажання повернутися додому, залишаються за кордоном.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



