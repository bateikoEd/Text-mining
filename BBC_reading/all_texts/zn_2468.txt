Він повʼязаний з ОП і великим російським бізнесом.

Керівником одного з двох фондів, які за допомогою Офісу президента збирали та розподіляли гроші меценатів для боротьби з епідемією коронавірусу виявився підприємець Борис Баум, відомий своїми зв'язками з Офісом президента та бізнесом в Росії. У розпал пандемії, 5 квітня, Баум очолив благодійний фонд "Прайм", а вже наступного дня став його кінцевим бенефіціаром, пише видання "Бабель" з посиланням на дані YouControl.
Офіс президента приєднав фонд "Прайм" до кампанії зі збору коштів після того, як інший фонд ("Корпорація Монстрів" (КМ), заявив про вихід з кампанії. Власник КМ Андрія Ставніцер заявив про вихід в той же день, коли Борис Баум очолив благодійний фонд.
Залишки грошей на своїх рахунках, а це понад 22 мільйони гривень, КМ перевів "Прайму". Це ж виданню підтвердила керівник КМ Катерина Ножевнікова. Вона уточнила, що пізніше з цих 22 мільйонів КМ брав гроші, щоб закрити попередні контракти із закупівлі медобладнання і респіраторів. В результаті у "Прайму" мало залишитися близько 15 мільйонів гривень.
Всього, рівно 50 мільйонів гривень із загальної суми, яку Фонд з ліквідації наслідків COVID-19 забрав на боротьбу з епідемією COVID-19 пройшли через рахунки "Прайму", інші зібрав КМ.


 
Раніше заступник голови ОП та секретар Координаційної ради з протидії поширенню COVID-19 Кирило Тимошенко заявляв, що всього Фонд з ліквідації наслідків COVID-19. Значна частина допомоги у боротьбі вірусом надійшла від представників бізнесу.
Борис Баум - громадянин Латвії, який до і після війни працював з російсько-українською групу VS Energy. Він входив до наглядової ради Нікопольського заводу феросплавів, де VS Energy стала партнером Ігоря Коломойського і Віктора Пінчука. Мав кіпрську фірму, яку пов'язували з російської лотереєю, але називав її неактивною.
Баум є головним претендентом на пост глави нової Комісії з регулювання азартних ігор в Україні, а його ім'я пов'язують з організацією контрабанди на цих чартерних рейсах з Китаю та організацією кібератак на українські ЗМІ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



