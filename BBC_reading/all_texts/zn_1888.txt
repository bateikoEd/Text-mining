"Хочемо показати реальний стан речей, не розповідати якісь казки".

Під час аудиту медичної системи України в умовах проведення другого етапу медреформи з'явилися тривожні повідомлення про звільнення працівників медичних установ та зменшення заробітку. Про це повідомив міністр охорони здоров'я Максим Степанов, пише "Кореспондент".
"Наш аудит, який ми почали в зв'язку з введенням другого етапу реформи, показує дуже тривожні сигнали... Ми бачимо, що десь планується скорочення медпрацівників до кінця року, десь планується зниження рівня зарплати, десь починають відправляти медпрацівників у неоплачувану відпустку", - повідомив міністр.
Степанов зауважив, що аудит медичної сфери повинен бути максимально чесним.
"Хочемо показати реальний стан речей, що у нас відбувається, не розповідати якісь казки, якими іноді нас годували попередні чиновники", - додав Степанов.
Очільник МОЗ стверджує, що медичну реформу потрібно закінчувати з позитивними результатами, а звільнення працівників та зменшення заробітку такими не є.
 

Нагадаємо, що генеральне директорка обласної реабілітаційної лікарні  у Дніпрі Інеса Шевченко у якості підтримки усіх лікарів України, яким не доплачують зарплатню після початку другого етапу медичної реформи, оголосила голодування. 
Як відомо, гендиректорка повідомила про свої плани голодувати напередодні – 17 квітня, у себе на сторінці в Facebook. Лікарка зазначила, що акція ця безстрокова, та висловила сподівання, що її підтримає медичних персонал по всій Україні.
Другий етап медичної реформи розпочався 1 квітня. Основний принцип - "гроші йдуть за пацієнтом" в закладах, які надають спеціалізовану медичну допомогу. За попереднім планом уряду, це повинно було слугувати зростанню заробітної платні медичних працівників.
Нагадаємо, на крайньому брифінгу очільник МОЗ Максим Степанов зазначив, що  питання підвищення заробітної плати на 300% лікарям, які напряму працюють з COVID-19, має розмежовуватись по часу.
Він додав, що президентом України вже підписано відповідний закон, передбачено близько 15, 8 млрд гривень саме на підвищення заробітної плати всім медичним працівникам, які працюють з COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



