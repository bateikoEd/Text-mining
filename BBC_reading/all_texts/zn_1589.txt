Падіння попиту на нафту більш істотне, ніж скорочення видобутку учасниками ОПЕК+.

Падіння цін на нафту марки WTI нижче нуля – це біржова гра, і не означає, що покупцям будуть доплачувати. Але таке падіння відображає основні тенденції ринку, зокрема падіння попиту більш істотне, ніж скорочення видобутку нафти країнами-учасниками ОПЕК+. Про це у своїй статті для ZN.UA пише директор НТЦ "Психея" Сергій Сапєгін.
"Та те, що відбувається на ринку, насправді не реальна ціна нафти, а спекуляції похідними цінними паперами (деривативами). Адже подешевшав тільки найближчий ф'ючерс (домовленість про поставку). Він експірується у вівторок, і його обвал зумовлений тим, що ніхто зі спекулянтів не хоче займатися поставками фізичної нафти. Спекулянти закривають травневі позиції та йдуть на червневі або інші ф'ючерси. Це — біржова гра... Отже, падіння ціни травневих ф'ючерсів на WTI не означає, що фізичну нафту насправді будуть віддавати за доплату", - пише автор.
На його думку, обвал цін на травневі ф'ючерси показує настрої інвесторів щодо цінових перспектив нафти. На сьогоднішній день рівень падіння попиту через поширення коронавірусу і карантинних заходів помітно перевершує обсяги зниження видобутку нафти, що узгоджені учасниками зустрічі ОПЕК+.
"Тим більше, що згідно з комюніке учасників альянсу квотування нафти почне діяти лише з 1 травня. Тому в травні буде зберігатися значний надлишок нафти за рахунок квітневих поставок", - зазначає автор.


Детальніше про наслідки падіння цін на нафту читайте в статті директора НТЦ "Психея" Сергія Сапегіна "Нафта за безцінь?".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



