Раніше Любченко обіймав посаду заступника голови Державної податкової адміністрації.

Кабінет міністрів України призначив главою Державної податкової служби Олексія Любченка. Відповідне рішення було прийнято 29 квітня на засіданні уряду, повідомило джерело ZN.UA у ДПС.
Раніше Олексій Любченко працював першим заступником голови податкової адміністрації в Кіровоградській області, потім очолював податкову адміністрацію Черкаської області, а також був заступником голови Кіровоградської ОДА.
З 2009 року Любченко обіймав посаду заступника голови Державної податкової адміністрації. Через три роки був призначений помічником народного депутата Віктора Тимошенка.
Наголошується, що в 2015 році Любченко претендував на пост глави Держфіскальної служби. У тому ж році був призначений першим віцепрезидентом ПАТ "Украгрохімхолдинг".


Нагадаємо, 24 квітня керівників Податкової та митної служб звільнили. Міністр фінансів Сергій Марченко назвав несподіване звільнення Максима Нефьодова і Сергія Верланова першим кроком до "перезавантаження Державної митної та Податкової служб", проте сам Нефьодов бачить в цьому небажання продовжувати реформи.
За даними джерел ZN.UA на Банковій, в Офісі президента розглядають як кандидата на посаду головного митника Василя Цушка. Він вже подав декларацію, в якій вказав, що претендує на посаду заступника міністра фінансів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



