Проти Слончака поліція відкрила кримінальну справу.

Міський голова Києва Віталій Кличко заявив про те, що звільнив свого заступника Володимира Слончака. Останній напередодні напав на патрульного, після того, як той зупинив авто з колишнім заступником Кличко.
"Хочу повідомити, що я звільнив заступника голови КМДА Володимира Слончака. Думаю, ви бачили в новинах, що сталося вчора пізно ввечері. Я не дозволю дискредитувати міську владу – в першу чергу тим, хто її представляє", - заявив Кличко.
Водночас Кличко вибачився перед правоохоронцями і жителями Києва за негідну поведінку Слончака.
"Я не раз говорив, що нікого покривати не буду! І Володимир Слончак повинен відповідати за свої вчинки за законом. Як і кожен громадянин України", - додав Кличко.



Напередодні поліція затримала заступника голови КМДА з питань здійснення самоврядних повноважень Володимира Слончака. Зокрема, патрульні зупинили авто, в якому їхав Слончак разом із заступницею голови постійної комісії КМДА з питань бюджету та соціально-економічного розвитку Людмилою Костенко. У автомобіля були вимкнені фари.
За подібне правопорушення зазвичай штраф не виписують. Патрульні перевіряють документи водія, машину в базах, проводять попереджувальну бесіду і відпускають порушника. Однак, Слончак після зупинки, намагався прикритися своїм службовим становищем, а потім почав приставати до інспектора патрульної поліції, у результаті зовсім накинувся на нього з кулаками.
Поліція відкрила щодо Слончака справу за ч. 2 ст. 345 (погроза або насильство щодо працівника правоохоронного органу) КК України. Правопорушнику загрожує до п'яти років в'язниці.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



