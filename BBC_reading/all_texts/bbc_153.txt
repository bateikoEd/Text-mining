Копирайт изображения
УНІАН
Image caption
Хлопчик вагою 3,6 кг, зараз він побуде на карантині (фото з архівів)
У Білій Церкві народила жінка, у якої напередодні діагностували коронавірус. Стан матері й дитини задовільний, кажуть лікарі.
Маму переводять в інфекційне відділення, а новонароджений хлопчик буде на карантині.
Хроніки коронавірусу. 120 тисяч заражень за 4 дні, заборона абортів через пандемію
Коронавірус в Україні: ще одна людина померла, загалом 113 захворілих
"Ховати знайомих гірше". Як живе Європа на карантині
Водночас, як пізніше уточнили у білоцерківській міськраді, діагноз коронавірусу у жінки лише попередній і його ще перевіряють остаточно.
Як все відбулося
Сама жінка - з Ірпеня.
У вівторок ввечері у неї підтвердився діагноз на коронавірус.
Жінку перевели до пологового будинку сусіднього Ворзеля, а звідти - до Білої Церкви.
"Жіночка дійсно перебувала у пологовому відділенні Ворзеля, в ізоляторі. Вночі її перевезли до Білої Церкви, де вона народила хлопчика, з чим ми вітаємо її та всю родину, бажаємо здоров'я та найшвидшого одужання!" - написала у Facebook селищна голова Ворзеля Лариса Федорук.
Пропустити Facebook допис , автор: Лариса
Дорогі друзі! Ситуація щодо вагітної мешканки м. Ірпінь, в якої виявили коронавірус COVID-19 , контролюється і...
Posted by Лариса Федорук on Wednesday, 25 March 2020
Кінець Facebook допису , автор: Лариса
Вона додала, що ворзельський пологовий будинок перевели на посилений карантин: "Силами селищної ради оброблено територію пологового будинку (внутрішній двір, під'їзди до нього), загрози мешканцям Ворзеля нині немає".
За даними BBC News Україна, жінка перебувала на одному з останніх планових тижнів вагітності.
Що з жінкою і дитиною
Інформацію про пологи підтвердив і заступник мера Ірпеня Олександр Маркушин.
"Стан мами задовільний, симптомів вірусу все менше. Стан дитини теж задовільний, вага 3600 - здоровий ірпінський хлопець!" - написав він.
"Маму сьогодні переведуть в інфекційне відділення, хлопчик тимчасово буде на карантині", - додав ірпінський чиновник.
Пропустити Facebook допис , автор: Олександр Маркушин
Жінка з Ірпеня, яку з підозрою на коронавірусну хворобу вчора шпиталізували до Білої Церкви, сьогодні о 03:00 народила в...
Posted by Олександр Маркушин on Wednesday, 25 March 2020
Кінець Facebook допису , автор: Олександр Маркушин
"Пологовий Білої Церкви, так само як і лікарня №3, визначений як опорний для хворих на коронавірус вагітних з усієї Київської області", - пояснює ірпінська журналістка Михайлина Скорик-Шкарівська.
Мер Білої Церкви Геннадій Дикий розповів, що у жінки все ще підозра на коронавірус.
"Пологи пройшли нормально, народився здоровий хлопчик, 3 кг 600 грам, 56 см. Результати аналізів відправили в обласний лабораторний центр. Чекаємо підтвердження", - відзначив він.
Раніше заступник мера Ірпеня Олександр Маркушин повідомив про те, що ПЛР-аналіз на коронавірус жінки виявився позитивним.
Пропустити Facebook допис 2, автор: Олександр Маркушин
В Ірпені перший випадок - є підозра на коронавірус. На жаль, це вагітна жінка, якій у п‘ятницю зробили експрес-тест в...
Posted by Олександр Маркушин on Tuesday, 24 March 2020
Кінець Facebook допису 2, автор: Олександр Маркушин
Тривога в Ірпені
Копирайт изображения
FACEBOOK ЛЕКСАНЖРА МАРКУШИНА
Image caption
Це перший випадок коронавірусу в Ірпені під Києвом
Новина про виявлення вагітної жінки з коронавірусом викликала тривогу у місцевих жителів.
У соцмережах та деяких ЗМІ почала ширитися інформація, що нібито житловий комплекс, у якому живе жінка, ізолюють на 14 днів - мешканцям нібито заборонять виходити з осель протягом двох тижнів, а продукти їх привозитимуть волонтери.
Згодом місцеві журналісти та влада спростували це.
"Мешканці цього будинку насправді можуть виходити/заходити вільно, але питання в тому, що люди мають самоусвідомлювати важливість самоізоляції", - написав Олександр Маркушин.
Раніше він справді писав про те, що "волонтерський штаб Ірпеня готовий забезпечити жителів будинку першочергово необхідними засобами, продуктами та ліками".
За даними Центру громадського здоров'я, у Київський області станом на ранок 25 березня 2020 року офіційно підтверджено 22 випадки захворювання на коронавірус. Ще майже 60 - під підозрою.
Пропустити Facebook допис , автор: Київська обласна державна адміністрація
Поточна епідеміологічна ситуація у Київський області За даними Центру громадського здоров’я, у Київський області станом...
Posted by Київська обласна державна адміністрація on Wednesday, 25 March 2020
Кінець Facebook допису , автор: Київська обласна державна адміністрація
Хочете отримувати найважливіші новини в месенджер? Підписуйтеся на наш Telegram або Viber!
