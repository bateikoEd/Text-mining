Президент - депутатам: Ви перебуватиме саме в тих палатах і тих лікарнях, які за 28 років ви побудували.

Президент України Володимир Зеленський заявив, що в Україні не повинно бути особливих умов у лікарнях для політиків або бізнесменів і ніяких VIP-палат.
Прем'єр-міністрові України поставлено завдання вирішити питання так званих VIP-палат і скасувати всі нормативні акти, які цього вимагають. У нас не совок і не буде ніяких люксових палат для "членів ЦК", - сказав він у зверненні до українців в четвер.
Зеленський підкреслив, що в жодного політика чи бізнесмена в державних і комунальних лікарнях не буде умов кращих, ніж у звичайного українця. "Ви будете перебувати саме в тих палатах і тих лікарнях, які за 28 років ви побудували в цій країні. Можливо, тоді зрозумієте як це – не мати можливості лікуватися у Швейцарії чи Ізраїлі", - зазначив він.
За його словами, не буде жодних винятків і для перших осіб держави: президента, прем'єр-міністра та голови Верховної Ради.
"А ще я наполегливо рекомендую керівникам медичних установ не перетворюватися в готельєрів, не займатися торгівлею палатами або облаштуванням ординаторських під перебування якихось "шишок". Інакше будуть санкції", - попередив Зеленський.



Раніше стало відомо про розпорядження КМДА підготувати в опорних лікарнях палати для прийому vip-клієнтів. Також ZN.UA публікувало список лікарень в регіонах, які можуть стати опорними для боротьби з коронавірусом.
Детальніше про рівень готовності українських лікарень до пандемії COVID-19 і внеску волонтерів у боротьбу з коронавірусом читайте в інтерв'ю Лесі Литвинової Аллі Котляр "Волонтери. Другий фронт" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



