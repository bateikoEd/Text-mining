Вже за два тижні кількість захворювань в Україні може досягти свого максимуму.

Міністерство охорони здоров'я повідомило, що вже 14-15 квітня в Україні прогнозують пік захворюваності коронавірусом. Про це міністерство повідомило у своєму дописі в Facebook.
"Вже з 14-15 квітня МОЗ України прогнозує пік коронавірусної хвороби в країні. Це може призвести до фіксації масових тяжких випадків та до великої кількості летальних наслідків", - про це під час брифінгу 4 квітня повідомив заступник Міністра охорони здоров'я України, Головний державний санітарний лікар України та керівник робіт з ліквідації наслідків медико-біологічної надзвичайної ситуації державного рівня Віктор Ляшко", - йдеться в повідомленні.
МОЗ також закликало не піддаватися відчуттю оманливої безпеки, і на період до 24 квітня обмежити свою мобільність.


Нагадаємо, що станом на ранок 4 квітня в Україні лабораторно підтвердили 154 нових випадків COVID-19. Всього хворих в країні 1096.
Попри заклики з боку держави мінімізувати мобільність, вчора в Україну повернулися близько 7,2 тисяч громадян, з них три тисячі прийшли пішки. Також межі держави залишили понад 4,7 тисяч осіб, у тому числі майже 2,2 тисячі іноземців.
Як повідомлялося, препарати, які виявилися ефективними в лікуванні коронавірусної хвороби COVID-19, вже приїхали в Україну.
Раніше Міністерство охорони здоров'я опублікувало алгоритм дій для громадян, які виявили у себе симптоми коронавірусної інфекції COVID-19. Також МОЗ затвердив єдиний державний протокол для лікування хворих на COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



