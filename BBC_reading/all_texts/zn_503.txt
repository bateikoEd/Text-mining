Заборгованість роботодавців з виплати зарплат значно зросте.

Карантин для бізнесу – найсильніший удар. Сфери послуг, розваг, транспорту і торгівлі, громадського харчування відчують масу проблем. Навіть якщо орендодавець йде на зустріч і не вимагає плату за період карантину, треба платити персоналу і оплачувати комунальні. А заробити неможливо. Про це у своїй статті для ZN.UA пише Юлія Самаєва.
Частину співробітників звільнять, частину відправлять у неоплачувані відпустки, частину переведуть на віддалену роботу, якщо є така можливість. Причому прийнятий карантинний закон передбачає формулювання "без збереження заробітної плати". Тобто працювати люди будуть, а гроші отримувати - ні.
На початок лютого заборгованість роботодавців з виплати зарплат вже перевалила за 3 млрд грн, причому 62% боргів сформували економічно активні компанії, а не банкрути. Ця цифра в наступні місяці буде рости в прогресії, як і число банкрутств, адже карантин тепер може офіційно вважатися форс-мажором і причиною невиконання комерційних зобов'язань.
Відповідно спаду ВВП у найближчих кварталах не уникнути. Як і падіння податкових надходжень.

Про те, чи буде в умовах карантину виконуватися держбюджет і якими будуть інші наслідки введених обмежень, читайте в тексті Юлії Самаєвої для ZN.UA – "День песця".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



