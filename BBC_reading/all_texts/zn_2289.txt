Підозрюваних випустили під заставу ще в березні.

Двоє підозрюваних у вбивстві п'ятирічного Кирила Тлявова ще на початку березня випустили під заставу з СІЗО. Експоліцейський Володимиру Петровець та цивільний Дмитро Кривошей наразі перебувають на волі, повідомляє Hromadske з посиланням на бабусю вбитого хлопчика та адвокат аодного з обвинувачених Віктора Чевгуза.
Зазначається, що обидва підозрюваних внесли заставу, коли її зменшили. Раніше сума застави становила 273 тисячі грн, до якої суми її зменшили, поки невідомо.
Наразі під вартою залишився один підозрюваний — колишній поліцейський Іван Приходько, якому продовжили  запобіжний захід до 26 червня. Ще один підозрюваний — неповнолітній син Петровця — перебуває під особистим зобов'язанням.


У січні суд у місті Переяслав Київської області продовжив запобіжний захід у вигляді тримання під вартою трьом підозрюваним у вбивстві п'ятирічного Кирила Тлявова, для двох – дозволивши внесення застави.
Наприкінці грудня у Переяславському райсуді розпочалося підготовче засідання у справі про вбивство дитини. Приходьку та Петровцю інкримінують хуліганство (ст. 296) і вбивство через необережність (ч.1 ст. 119) Кримінального кодексу. Кривошею і 16-річному Станіславу Петровцю – хуліганство та незаконне поводження зі зброєю (ст. 263).
Нагадаємо, 3 червня в київській лікарні, не приходячи до тями, помер п'ятирічний Кирило Тлявов. Смертельне вогнепальне поранення голови він дістав біля двору свого будинку у Переяславі 31 травня. За даними слідства, в дитину влучила куля, випущена п'яними співробітниками патрульної поліції, які стріляли по банках у сусідньому дворі.
Докладніше про трагедію читайте у матеріалі Юлії Дузь "Запит на безпечне суспільство".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



