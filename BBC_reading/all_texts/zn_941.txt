Міністр юстиції пропонує звільнити "обґрунтовану кількість людей".

Міністр юстиції Денис Малюська заявив про те, що наразі готується законопроєкт про амністію, за яким близько 900 засуджених звільнять через карантин пов'язаний з коронавірусною інфекцією COVID-19.Про це він повідомив у своєму дописі в Facebook.
"Ми підтримуємо продумані заходи - законопроєкт про амністію, який вивільнить близько дев'ятисот засуджених, та ініціюємо зміни у законодавство, які дозволять істотно зменшити кількість нових людей, які направляються у СІЗО або установи відбування покарань. Дуже просимо колег з парламенту розглянути такі ініціативи у першочерговому порядку", - написав Малюська.
Однак, за словами міністра, такі процеси повинні відбуватися лише поступово, підготовлено та контрольовано без створення небезпеки для суспільства.
"Зараз країна перебуває на карантині. Люди переважно сидять по своїх домівках і живуть за рахунок заощаджень. Вкрай мало засуджених, які можуть вийти на волю, і після цього зможуть жити у своїй квартирі/будинку за рахунок якихось заощаджень. Імовірніше за все, що цей крок, не тільки не зменшить кількість хворих, але збільшить їх, а також істотно погіршить криміногенну ситуацію", - пояснив він.



Раніше у щорічному звіті Ради Європи повідомили про те, що Україна входить в число країн з найбільшою кількістю ув'язнених. Зараз в українських в'язницях перебувають 52 973 осіб. 
Міністр юстиції Денис Малюська також заявив про те, що найбільший виклик для Міністерства юстиції під час епідемії - забезпечити готовність в'язниць і СІЗО до протидії хвороби. За його словами, рано чи пізно вірус в пенітенціарну систему потрапить. 
Після приїзду уповноваженої Верховної Ради з прав людини Людмили Денісової до Київського СІЗО, прокуратура перевірятиме карантинний режим у закладі. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



