За словами Монахової, вона пів року не отримувала зарплатні, натомість на роботу витрачала власні кошти.

Кабінет міністрів звільнив Тетяну Монахову з посади уповноваженої із захисту державної мови. Відповідне розпорядження датоване 6 травня.  
"Звільнити Монахову Тетяну Василівну з посади Уповноваженого із захисту державної мови за власним бажанням", - йдеться у розпорядженні. 
У квітні Монахова повідомила про те, що написала заяву про звільнення за власним бажанням. Вона пояснила, що за пів року в Україні не вдалося створити секретаріат уповноваженого із захисту державної мови. При цьому казначенйство виділяє фінансування саме після створення секретаріату. Відповідно Тетяна Монахова пів року не отримувала зарплатні. За словами Монахової, вона навіть не знала, яку саме зарплатню мала отримувати на посаді уповноваженої. При цьому за майже пів року витратила близько 30 тисяч гривень на свою роботу. 


У листопаді минулого року Міністерство культури, молоді та спорту внесло на розгляд Кабміну кандидатуру Тетяни Монахової на посаду уповноваженого із захисту державної мови. 27 листопада уряд призначив Монахову на посаду мовного омбудсмена. 
Відповідна посада передбачена законом "Про забезпечення функціонування української мови як державної", який Верховна Рада прийняла у квітні минулого року. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



