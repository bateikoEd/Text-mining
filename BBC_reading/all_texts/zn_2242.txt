У середу, 29 квітня, у Кабінеті міністрів відбулося перше засідання Антикризового енергетичного штабу під головуванням Дениса Шмигаля.

Прем'єр-міністр України Денис Шмигаль провів перше засідання Антикризового енергетичного штабу, на якому обговорили необхідність прийняття ряду законодавчих і нормативних ініціатив, які сприятимуть стабілізації ситуації на ринку енергетики, повідомляє прес-служба Кабміну.
Під час засідання Шмигаль зазначив, що сьогодні енергетична криза знаходиться на тому етапі, коли дії влади повинні бути оперативними, ефективними і сумісними.
"Ми зацікавлені в тому, щоб був напрацьований план заходів. Вчора на нараді з президентом ми проговорили енергетичний баланс України. Він відкоректований. Ми працювали спільно з ключовими підприємствами цієї галузі", – підкреслив прем'єр.
Наголошується, що в ході засідання обговорювалася необхідність прийняття ряду законодавчих і нормативних ініціатив, які сприятимуть стабілізації ситуації на ринку енергетики.
"Також всі учасники обговорення підкреслили важливість створення Антикризового енергетичного штабу, який буде працювати комплексно і відкрито", – йдеться в повідомленні.


Також відзначимо, що прем'єр-міністр Денис Шмигаль пообіцяв, що на наступному засіданні Кабінету міністрів буде розглядатися питання пом'якшення умов карантину, введеного через пандемію COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



