Однак, точне число інфікованих стане відоме завтра.

В одному з гуртожитків міста Вишневе, що під Києвом, зафіксували масовий спалах захворювання на коронавірус, повідомила пресслужба Київської ОДА. На даний момент там вже виявили 38 випадків COVID-19, два з яких – летальні. Також серед хворих шестеро дітей.
У Київській обласній держадміністрації відзначили, що гуртожиток перебуває у приватній власності. За попередньою інформацією, там проживає 300 осіб. Але точне число жителів встановлює поліція.
У свою чергу в. о. голови Київської ОДА Василь Володін розповів про те, що медики перевіряють всіх мешканців гуртожитку з допомогою ПРЛ-тестів. Також у гуртожитку ввели режим особливого пересування.
"Місцева влада зараз організовує доставку продуктів, ліків та засобів особистої гігієни в гуртожиток. Остаточна інформація про захворювання на коронавірус в гуртожитку буде завтра ввечері після отримання результатів тестування", - додав керівник ОДА.
Також зараз приймають рішення щодо визначення на базі гуртожитку ізолятора.



На сьогоднішній день в Україні на коронавірус захворіли 6 125 осіб. За останню добу зафіксували 415 нових випадків зараження. Всього в Україні за COVID-19 помер 161 людина, вилікувались - 367.
За словами головного санітарного лікаря України Віктора Ляшка, якби в країні не ввели карантин, то коронавірусом могли заразитися 180 тисяч осіб.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



