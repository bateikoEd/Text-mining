Всі померлі від коронавіруса померли в лікарнях.

Більшість жертв коронавіруса в Україні, які включені до офіційної статистики, були старше 50 років і страждали від одного або декількох хронічних захворювань, повідомили у Центрі громадського здоров'я в понеділок, 6 квітня.
Від COVID-19 померли 23 жінки і 15 чоловіків, що складає 60,5% і 39,5% від загальної кількості летальних випадків відповідно. Більшість померлих жінок входило до вікової групи 50-59 років, чоловіків – до групи 60-69 років. Усі вони померли в лікарнях.
В абсолютної більшості померлих – 74% – були діагностовано хронічні серцево-судинні захворювання. 40% страждали від цукрового діабету, 11% – від захворювань легенів. У 7,5% була онкологія, ще у 7,5% – хвороби нирок, а у 4% – ожиріння. Кожен четвертий померлий мав два або більше хронічних захворювань з цього списку.
Що стосується усіх виявлених випадків інфікування коронавірусом SARS-CoV-2, то три чверті з 1319 діагнозів були поставлені людям у віці від 30 до 69 років. Серед захворілих – 95 дітей. На амбулаторному лікуванні перебувають 536 дорослих і 61 дитина.




25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайної ситуації діяв в областях, де були офіційно підтверджені випадки COVID-19.
Карантинні заходи діють в Україні з 12 березня. 16 березня і 29 березня Кабмін посилював умови карантину: уряд ввів заборону на роботу метро, міжміські пасажирські перевезення та масові заходи за участю більше 10 чоловік, відвідування громадських місць без медичної маски тощо.
14 березня президент Володимир Зеленський ввів у дію рішення РНБО про протидію коронавірусу, яким передбачено закриття пунктів пропуску на кордоні та тимчасову заборону в'їзду іноземців до України.
Про економічні наслідки коронавірусу для України і українців читайте в статті Юлії Самаєвої "День песця". Чим загрожує карантин українському бізнесу, читайте в матеріалі Сергія Следзя і Вадима Башти "COVID-19: постраждають усі".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



