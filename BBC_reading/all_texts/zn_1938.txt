Українські громадяни проходять лікування у 16 країнах.

Майже 17 тисяч українських громадян звернулися до Міністерства закордонних справ України з проханням про евакуацію станом на ранок понеділка, 27 квітня. Наразі 163 українців проходять лікування від коронавірусної хвороби у 16 країнах світу, повідомляє пресцентр МЗС.
Зокрема, найбільша кількість українців закордоном проходять лікування в Італії (121 особа), Греції (12 осіб) та Чехії (6 осіб).
Також, 44 громадянина України одужали після зараження коронавірусом, перебуваючи у Австрії, Бельгії, Великій Британії, Греції, Домініканській республіці, Єгипті, Іспанії, Італії, Нігерії, Нідерландах, ОАЕ, Польщі, Португалії, Сейшельських островах, Таїланді, ФРН, Швеції, Швейцарії та Японії.
Перебуваючи закордоном, сім українських громадян померли від ускладнень корона вірусної хвороби.



На вівторок, 28 квітня, зі Стокгольма до Києва запланований спеціальний одноразовий рейс SkyUp, призначений для евакуації українців з Європи. Про запланований рейс повідомило посольство України у Швеції, додавши, що це буде єдиний авіарейс на декілька найближчих місяців. Всі українці, що бажають повернутись в Україну, мають пройти обов'язкову обсервацію та встановити спеціальний додаток.
Нагадаємо, з 12 березня в Україні діє карантинний режим. На засіданні 22 квітня Кабінет міністрів України продовжив карантинні заходи в Україні до 11 травня та оголосив план поступового виходу з карантину. 
Прем'єр-міністр України Денис Шмигаль оголосив про "нові правила життя" для українців після послаблення карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



