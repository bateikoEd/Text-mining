Велика імовірність, що падіння виробництва прискориться.

Індекс промислової продукції у лютому, відносно січня, скоротився не суттєво - менш ніж на відсоток (на 0,2%), але відносно лютого 2019-го року падіння склало 4%, повідомляє Держстат.
Скорочення фіксується за усіма категоріями, окрім виробництва споживчих товарів короткострокового використання. А саме, на 2,3% відбулося скорочення у виробництві товарів проміжного споживання, на тій ж таки 2% - виробництво товарів довготривалого використання.  За основними видами діяльності індекс промвиробництва також скоротився. І якщо зниження виробництва у постачанні газу та пари можна пояснити відносно теплою зимою, то до погіршення результатів у решті категорій знайти пояснення важче. Зокрема на 2%, рік до року, скоротилися показники у переробній промисловості, майже на 7% - у добувній промисловості.
Враховуючи впровадження карантинних заходів, та зупинку діяльності цілих галузей, надалі індекс промвиробництва продовжить зниження, а данні лютого 2020-го стануть відправною точкою подальшого падіння.


Як писало ZN.UA, в 2019 році в Україні спостерігалося падіння або мінімальний ріст у всіх ключових секторах економіки. На падіння промисловості вплинула сукупність факторів: тут і політика НБУ за обліковою ставкою та курсом гривні; і збільшення середньорічної температури в Україні, що зумовило зниження виробництва електроенергії та пари; і падіння цін на світових ринках на металургійну продукцію; і навіть підписання Угоди про асоціацію з ЄС.
Докладніше читайте у статті Володимира Компанійця "З якою економікою Україна починає рік".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



