Президент УАФ запевнив, що контракт з фахівцем продовжать.

Президент Української асоціації футболу (УАФ) Андрій Павелко прокоментував питання продовження контракту з Андрієм Шевченком.
"Ми не представляємо збірну України на Євро у 2021 році без тренерського штабу на чолі з Андрієм Шевченком. Але треба запастися терпінням.
Ми будемо готувати відповідне рішення до чергового засідання виконавчого комітету УАФ. Саме виконком буде приймати це рішення і визначати, на який термін буде укладено новий контракт.
Але я можу запевнити всіх вболівальників, а також футболістів збірної, ми зробимо все можливе, щоб тренерський штаб Андрія Шевченка працював з національною командою і надалі", - цитує Павелка прес-служба УАФ.
Нагадаємо, Євро-2020 був перенесений на наступний рік через пандемію коронавірусу.


Раніше повідомлялося про те, що екс-нападник збірної України оголосив про завершення кар'єри футболіста.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



