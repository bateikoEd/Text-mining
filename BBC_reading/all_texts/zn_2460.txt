Захворіли медичні працівники.


В 4-й лікарні окупованого Луганську, яка визначена профільною по прийому пацієнтів з коронавірусом, зафіксували спалах COVID-19 серед працівників, повідомляють "Донбас.Реалії", посилаючись на медика одного із закладів ОРЛО.
На даний момент відомо щонайменше про чотири випадки зараження в лікарні: захворіли головний лікар, головний бухгалтер, водій і секретар головного лікаря.
Бойовики "ЛНР", в свою чергу, офіційно не підтверджують, що серед хворих є медичні працівники цієї лікарні. В той же час там заявили про закриття поліклінічного відділення "через збільшення кількості хворих і контактних осіб".


Всього відомо про 162 випадки коронавірусу на окупованій частині Луганської області, з яких 2 - летальних. На окупованій частині Донецької захворіли 133 людини, з яких троє загинули.
Нагадаємо, що Кабінет міністрів України через пандемію коронавірусу зобов'язав всіх, хто в'їжджає через контрольні пункти в'їзду-виїзду з Л/ДНР", а також анексованих Росією Криму і Севастополю проходити обов'язкову госпіталізацію в обсерваторах (ізоляторах).
Також відомо, що окупаційні адміністрації приховують реальну інформацію щодо захворюваності COVID-19.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



