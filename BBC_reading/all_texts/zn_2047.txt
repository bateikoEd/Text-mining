Суд планує розглянути скаргу через два тижні.

Київський апеляційний суд переніс відклав розгляд скарги на арешт ексочільника Міністерства закордонних справ Леоніда Кожари, якого підозрюють у вбивстві підприємця Сергія Старицького, повідомила пресслужба суду. Апеляцію не розглянули, тому що підозрюваного не доставили до суду.
"Розгляд апеляційної скарги сторони захисту, поданої на ухвалу Шевченківського районного суду міста Києва від 27 березня 2020 року про застосування запобіжного заходу у вигляді тримання під вартою відносно підозрюваного К., відкладено на 13 травня 2020 року (12 год. 15 хв.) у зв'язку із недоставкою підозрюваного в судове засідання", - йдеться у повідомленні.



Як повідомляло ZN.UA, тіло Сергія Старицького знайшли у будинку Леоніда Кожари. Спочатку правоохоронці основною версією розглядалм самогубство. Однак друг вбитого Володимир Костерін повідомив, що у Старицького стріляли з відстані від 3 до 5 метрів.
У бізнесмена вистрілили із пістолета Jericho 941, зареєстрованого на Кожару. Інцидент стався о 21:50 п'ятниці, 21 лютого, у будинку ексміністра в селі Чайки Києво-Святошинського району Київської області.
25 березня Леоніду Кожарі вручили підозру у вчиненні кримінального правопорушення, передбаченого ч. 1 ст. 115 (умисне вбивство – ред.) Кримінального кодексу України. Суд заарештував підозрюваного з альтернативою застави в 14 млн гривень.
Дружина Кожари через адвокатів заявляла про те, що це вона ненавмисно вбила Старицького. Однак суд їі не повірив.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



