Наглядова рада банку визначилась із заставою за кредитом.

Наглядова рада державного Укрексімбанку, в якому нещодавно почав працювати новий керівник, дозволила правлінню банку залучити 20 млрд грн кредиту рефінансування від Національного банку (НБУ). Про це йдеться в повідомленні Укрексімбанку від 3 квітня в системі розкриття інформації НКЦПФР.
Наглядова рада також дозволила банку надати НБУ у заставу за цим кредитом активи на суму, що не перевищує 30 млрд грн.
За даними НБУ, на 1 березня Укрексімбанк не мав боргу перед НБУ з рефінансування. Обсяг його чистих активів на цю дату склав 142,3 млрд грн, обсяг ОВДП у портфелі - 35,7 млрд грн.


Повідомлялося, що Національний банк вводить довгострокове рефінансування банків на строк до 5 років на додаток до стандартних короткострокових інструментів рефінансування.
Нагадаємо, що НАБУ підозрює Нацбанк у співучасті розтрати 12 млрд грн рефінансування.
На думку банкірів повернення "рефінансу" стало бізнесом для власників банків і чиновників НБУ.
Як писало ZN.UA у статті "Де гроші?", більше 100 млрд грн розданого банкам-"зомбі" рефінансування не тільки пішли на фактичну підтримку бізнесів їх власників, але й перейшли на валютний і інші ринки. І вилилися в кінцевому підсумку у трикратну девальвацію національної валюти і 60-відсоткову інфляцію.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



