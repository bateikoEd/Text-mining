Організація провела чергову відеоконференцію з членами-асоціаціями.

УЄФА провів планову відеоконференцію за участю всіх 55 членів-асоціацій, на якій обговорювався подальший план дій по виходу з кризи на тлі пандемії коронавірусу.
Про це повідомив офіційний сайт організації, анонсувавши докладний звіт, який повинен з'явитися після засідання Виконкому у четвер, 23 квітня.
Як стало відомо Sport Arena, УЄФА хоче дограти сезон до кінця серпня. Це стосується і національних ліг, і єврокубків. Очікується, що фінал Ліги чемпіонів відбудеться 29 серпня, а фінал Ліги Європи - 27 серпня. Однак більш детальний і остаточний календар сформувати поки не представляється можливим. Всі дати є орієнтовними.
Вже восени УЄФА хоче провести матчі за участю національних збірних. Крім того, організація проінформувала асоціації про те, що клуби не повинні в односторонньому порядку знижувати зарплати футболістів за контрактами. Інтереси гравців буде відстоювати FIFpro (Міжнародна федерація асоціацій професійних футболістів).
Нагадаємо, через пандемію коронавірусу були скасовані або перенесені практично всі спортивні змагання, серед яких Євро-2020 з футболу і літня Олімпіада в Токіо.


Раніше повідомлялося про те, що прем'єр-міністр Словенії звинуватив УЄФА у поширенні коронавірусу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



