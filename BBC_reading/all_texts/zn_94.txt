Очільник МВС не виключив, що змінить свою позицію в майбутньому.

Міністр внутрішніх справ Арсен Аваков заявив, що не бачить підстав для запровадження комендантської години в населених пунктах і вважає заходи з протидії поширенню коронавірусу, що застосовуються урядом, достатніми. При цьому керівник МВС не виключив, що якщо ситуація зміниться, то він теж може змінити свою позицію.
"Комендантська година. Думаю, це той захід, яктй нам зараз не потрібен. Це той захід, до якого ми, можливо, вдаватимемосяся, коли цього вимагатимуть обставини", - сказав міністр у коментарі журналістам у середу, 25 березня.
"Якщо ми зараз дотримуватимемося карантину, то, може, зуміємо впоратися з цією ситуацією", - додав він.


Зазначимо, що комендантську годину передбачений правовим режимом надзвичайного та воєнного стану.
25 березня Кабінет міністрів оголосив режим надзвичайної ситуації на всій території України і продовжив карантин до 24 квітня. До цього режим надзвичайно ситуації діяв в областях, де були офіційно підтверджені випадки COVID-19.
У той же час, політичне керівництво країни неодноразово публічно піднімало питання введення надзвичайного стану.
У своєму вечірньому відеозверненні 23 березня президент Володимир Зеленський побіжно згадав про надзвичайний стан і звинуватив опозицію в хайпі на цій темі. Але так і не сказав про свої справжні наміри чітко.
16 березня Зеленський заявляв, що Україна "поки ще не дійшла до такої ситуації". Але не виключив введення НС, "якщо буде необхідно".
Згідно з Законом України "Про правовий режим надзвичайного стану", НС по всій території країни або в окремих місцевостях вводиться указом президента, яка має затвердити Верховна Рада. Пропозицію про введення НС подає Рада національної безпеки і оборони, а в окремих випадках – Кабінет міністрів.
За даними УП, на Банковій вважають пріоритетним варіант запровадження надзвичайного стану з подачі уряду. Однак сценарій із РНБО також можливий.
Правовий режим НС передбачає обмеження громадянських прав і свобод. ГС може вводитись не більше ніж на 30 діб виключно у разі, якщо загрозу безпеці громадян не можна усунути в інший спосіб.
Однозначно проти оголошення НС публічно висловилися парламентські фракції "Голосу" і "Європейської Солідарності". На користь НС висловлювалися радники міністра внутрішніх справ Арсен Аваков і міністр охорони здоров'я Ілля Ємець. Однак 23 березня прем'єр-міністр Денис Шмигаль завив про відсутність підстав для НС, а наступного дня аналогічну заяву зробив Аваков.
Детальніше про відмінності між режимом надзвичайної ситуації і надзвичайним станом, а також про механізми їх запровадження читайте в матеріалі ZN.UA.
Про ризики, пов'язані з НС, читайте в статті Аналітичного відділу Лабораторії законодавчих ініціатив "Не треба вигадувати самокат!".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



