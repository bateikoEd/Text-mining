У президентській фракції вирішили відбити політичні дивіденди у "Євросолідарності".

Фракція "Слуга народу" зареєструвала у Верховній Раді законопроєкт, що передбачає виплату 300 неоподатковуваних мінімумів доходів громадян, якщо лікар захворів COVID-19 і упродовж року отримав будь-яку ступінь інвалідності, у відповідь на реєстрацію схожого проєкту закону фракцією "Європейська солідарність", який буде розглянуто на позачерговому засіданні 7 травня.
Про це свідчать скріншоти інформаційного каналу фракції "Слуга народу" в Telegram, які опублікував Цензор.НЕТ.
"Люди Петі (Петра Порошенка – ред.) ходили і збирали підписи, частина наших людей повелася на провокацію і теж дала підписи", - йдеться в повідомленні, яке судячи з усього написав глава фракції "Слуга народу" Давид Арахамія.
За його словами, вперше Порошенко зміг зібрати позачергову сесію з законом про коронавірус.
Відзначимо, що фракція Порошенка пропонує у разі інфікування медпрацівника - виплату у 100-кратному розмірі прожиткового мінімуму, встановленого законом для працездатних осіб на 1 січня календарного року (210 200 грн). А в разі смерті працівника - виплату до 750-кратного розміру прожиткового мінімуму, встановленого законом для працездатних осіб на 1 січня календарного року (1 576 500 грн).
Водночас Арахамія повідомляє, що зареєстрований альтернативний законопроєкт, що передбачає виплату 300 неоподатковуваних мінімумів доходів громадян, якщо лікар захворів COVID-19 і упродовж року отримав будь-яку ступінь інвалідності.
А якщо лікар помер від COVID-19, то його смерть прирівнюється до смерті воїнів на передовій з усіма виплатами.
Позачергова сесія відбудеться в четвер, 7 травня, і триватиме одну годину.






Як повідомило джерело ZN.UA у парламенті, 12 травня Верховна Рада швидше за все розгляне "антиколомойский" законопроєкт. Станом на 4 травня, поправки до другого читання вніс лише один позафракційний депутат.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



