Верховна Рада сама себе позбавила законодавчої ініціативи в частині питань адміністративно-територіального устрою.

Вчора ВР проголосувала за законопроєкт № 2653, який завершить процес об'єднання громад. Тепер для проведення будь-якого рішення, що стосується остаточної карти громад України, владі більше не потрібно напружуватися та шукати голоси в залі, де з деяких пір монобільшості не існує. Управління завершенням базового рівня реформи перейшло в ручний режим, пише у своїй статті для ZN.UA Інна Ведернікова.
Прийнятий напередодні законопроєкт № 2653 дає право своїм рішенням уряду затвердити кількість, нову конфігурацію об'єднаних громад і їх адміністративні центри, тим самим завершивши перший етап децентралізації. Вибори новостворених та затверджених громад повинні бути проведені одночасно з місцевими виборами 2020 року. Також закон наказує Кабміну протягом трьох місяців підготувати та подати в парламент законопроєкт нового адміністративно-територіального устрою.
"І прем'єр-міністр, і профільний міністр підтримують всі позиції за дотримання вимог та критеріїв, закладених у контекст реформи місцевого самоврядування. Я не бачу ніякої трагедії в тому, що відбувається. Навпаки впевнений, що це рішення відкриє нам двері, щоб ми могли рухатися далі. Більше того, є один дуже важливий нюанс, який виключає будь-який вплив політики на подальший процес реформи. За Конституцією субрегіональний (районний рівень) повинен визначати виключно парламент. У нашому ж випадку, ключова роль віддається уряду", - коментує ситуацію заступник міністра розвитку громад і територій В'ячеслав Негода.
При цьому парламент всього одним абзацом закону сам практично позбавив себе права законодавчої ініціативи в частині питань, пов'язаних з адміністративно-територіальним устроєм. Ця опція стає виключно компетенцією уряду.
Автор зазначає, що так само працює і механізм за Бюджетним кодексом (депутати не готують законопроєкти, що стосуються бюджету — їх подає уряд). Точно так само вирішуються земельні питання, а тепер і всі питання, пов'язані з адміністративно-територіальним устроєм країни.
"У попередньому скликанні парламенту, приміром, перспективні плани семи областей були зроблені з подачі народних депутатів. Ось тут була політика. А цей закон чітко вибудовує послідовність прийняття рішень. Все інше вже давно відпрацьовано", — додав Негода.
Щоб зрозуміти наскільки точні удари були нанесені по представницької гілки влади, варто нагадати, що ще з подачі уряду Олексія Гончарука Верховна Рада прийняла невелику поправку до закону про добровільне об'єднання громад, виключивши обласні ради з процесу створення та затвердження перспективних планів об'єднання громад. Це зробили, щоб уникнути політизації та підтримки реформи. Ви пам'ятаєте приклад з позицією Закарпатської області, облрада якої (в тісному союзі з губернатором Геннадієм Москалем) на кілька років заблокувала можливість створення ВІДГ на території області?


Які права отримав Кабмін у результаті ухвалення закону № 2653? Скільки буде громад в Україні? Яка буде їх конфігурація? Що переможе — логіка чи хаос? Відповіді на ці та інші питання ви знайдете в матеріалі Інни Ведернікової "Хвацько покраємо країну на квадратики" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



