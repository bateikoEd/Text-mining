Свято є офіційним вихідним.

У п'ятницю, 1 травня, в Україні відзначають День праці. Це свято відзначають у 143 країнах і територіях світу 1 травня або в перший понеділок травня. У деяких країнах його святкують в інший день або не відзначають зовсім.
1 травня 1868 року в Чикаго пройшов страйк робітників, які вимагали введення восьмигодинного робочого дня. Страйк закінчився зіткненнями з поліцією, в яких постраждали і демонстранти і правоохоронці.
Подібні страйки пройшли в 1877 році, а в 1888 з'їзд Американської асоціації праці в Сент-Луїсі оголосив 1 травня Днем загальнонаціональної боротьби за права робітників.
У липні 1889 року Паризький конгрес II Інтернаціоналу, на згадку про виступ робочих Чикаго, ухвалив рішення про проведення 1 травня щорічних демонстрацій. Вперше день міжнародної солідарності трудящих був відзначений у 1890 році в Австро-Угорщині, Бельгії, Німеччини, Данії, Іспанії, Італії, США, Норвегії, Франції, Швеції і деяких інших країнах. Довгий час Першотравень був символом революції, непримиренної класової боротьби.


У 1890 році день праці вперше відзначили у Львові, а у східній частині України, це вперше відбулося в 1900 році. Довгий час Першотравень був основним державним святом в СРСР.
У 2017 році Верховна Рада проголосувала за зміни до статті 73 Кодексу законів про працю, перейменувавши День солідарності трудящих в День праці. У нашій країні 1 травня є офіційним вихідним днем.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



