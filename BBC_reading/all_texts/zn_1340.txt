Депутати прийняли в першому читанні відповідний законопроєкт.

Верховна Рада прийняла в першому читанні законопроєкт №2654 "Про внесення змін до деяких законодавчих актів України (щодо посилення захисту телекомунікаційних мереж)". За документ проголосували 315 народних депутатів.
Також парламентарії скоротили на половину термін подачі правок і пропозицій до другого читання законопроєкту. Таке рішення підтримали 267 народних депутатів.
Закон передбачає підвищення штрафів за порушення правил охорони телекомунікаційних мереж або їх пошкодження, якщо воно не призвело до припинення надання телекомунікаційних послуг. Так, штрафи можуть збільшити до 10-20 неоподатковуваних мінімумів до 100-200, а для посадових осіб – від 50-200 до 300-400.
За умисне пошкодження або руйнування телекоммережі, якщо через це припинені телекомпослуг, передбачено штраф від 1 до 3 тис. неоподатковуваних мінімумів доходів громадян або обмеження волі на термін від 1 до 3 років або позбавленням волі на той самий строк.
Якщо такі дії здійснять повторно або за попередньою змовою осіб, або ж небезпечним способом, то за них загрожує позбавлення волі на строк від 3 до 6 років.
Якщо ж дії завдали матеріальної шкоди у великих розмірах або спричинили тяжкі наслідки, зловмисникові загрожує від 6 до 10 років позбавлення волі з конфіскацією майна.


Нагадаємо, 16 квітня відбулося позачергове засідання Верховної Ради, під час якого депутати проголосували за зміни до регламенту, що дозволить швидше розглянути проєкт "антиколомойского" закону. Також депутати ухвалили у другому читанні закон № 2653 "Про внесення змін до Закону України "Про місцеве самоврядування в Україні". Крім того, парламент ратифікував угоду про грант Фонду Е5Р (проєкт "Вища освіта України") між Україною та Європейським інвестиційним банком (ЄІБ).
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



