З 1 травня в області дозволять працювати підприємцям.

У Житомирі керівництво міської ради після зустрічі з представниками бізнесу з 1 травня вирішило послабити карантин. Відповідне рішення прийняли під час позачергового засідання виконавчого комітету міської ради.
Працювати доволять перукарням та ринкам. Заклади харчування зможуть обслуговувати клієнтів "на винос".
Запропонованим проектом рішення пропонується внести зміни до виключення щодо послуг, які можуть надаватися: з 1 травня 2020 послуги перукарень (за попереднім записом і не більше одного відвідувача на 15 кв. м. площі, або при наявності фізично відокремленого робочого місця).
Також пропонується додати: торговельну діяльність та діяльність з надання послуг громадського харчування з адресною доставкою замовлень (у тому числі - на винос) за умови забезпечення персоналу і відвідувачів засобами індивідуального захисту.
Крім цього вносяться зміни: до 30 квітня 2020 заборонити роботу продуктових ринків, крім об'єктів, розташованих по периметру території ринку, що мають окремий вхід з-за меж території ринку за умови забезпечення відповідного персоналу засобами індивідуального захисту, обмеження скупчення відвідувачів у приміщеннях з розрахунку не більше однієї особи на 10 квадратних метрів та недопущення торгівлі продуктами харчування без упаковки з відкритих прилавків.

Крім того, на адміністрації ринків покладається відповідальність за дотримання санітарних і протиепідемічних заходів на територіях ринків з моменту початку їх роботи. 27 квітня підприємці Житомира вийшли на акцію протесту через тривалий карантин.


Нагадаємо, на засіданні 29 квітня Кабінет міністрів збирається розглянути питання про відновлення роботи деяких продовольчих ринків, а Міністерство охорони здоров'я розробило вимоги для відкриття ринків.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



