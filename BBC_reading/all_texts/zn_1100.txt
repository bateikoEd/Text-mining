Дослідники виявили нитку віком 50 тисяч років.

Вчені виявили в печері у Франції фрагмент нитки, вік якого оцінюється в 50 тисяч років. За словами дослідників, це найдавніша нитка, знайдена на даний момент. Крім того, знахідка вказує на те, що неандертальці, можливо, уміли прясти, повідомляє New Scientist.
Вчені вважають, що знайдений фрагмент нитки вказує на вміння неандертальців скручувати волокна воєдино. Можливо також, що вони вміли виготовляти шнури, сіті і одяг.
У ході дослідження вчені вивчили печеру Абрі-дю-Мара на південному сході Франції. Неандертальці жили тут протягом тривалого часу. У покладах, які датуються 52-41 тисячами років тому, дослідники знайшли кам'яну пластинку, гострий шматок каменю, який використовувався в якості стародавнього інструменту.
Дослідивши знахідку під мікроскопом, вчені помітили на ній крихітний фрагмент нитки довжиною шість міліметрів і шириною 0,5 міліметра. Для її виготовлення спочатку волокна скрутили проти годинникової стрілки, а потім пучки волокон скрутили за годинниковою стрілкою.
Вчені припускають, що нитка могла бути частиною сіті або навіть сумки, можливо також, що з її допомогою кам'яне знаряддя прикріплювали до ручки. Нитка була виготовлена з луб'яних волокон кори хвойних дерев.
Відомі досі найстарші збережені зразки пряжі датуються 17-19 тисячами років тому і асоціюються з Homo sapiens (Охало в Ізраїлі і печера Ласко у Франції).
Підписуйтесь на наш Telegram-канал з новинами технологій та культури.


Раніше вчені з'ясували, що неандертальці чудово плавали і могли діставати з моря все, що їм було необхідно. До таких висновків дослідники прийшли, проаналізувавши 171 знаряддя праці, яке було знайдено під час розкопок в Італії.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



