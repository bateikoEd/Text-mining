У обох компаній є готові інструменти для організації всього процесу

Facebook і Viber готові до впровадження податку на додану вартість для електронних послуг, що надаються нерезидентами українським громадянам, заявив в інтерв'ю "БизнесЦензор" голова податкового комітету Верховної Ради Данило Гетьманцев.
"Я вважаю, що треба ухвалювати (відповідний законопроект – ред.) якомога швидше. Що тут обговорювати? Вони надають послуги не першої необхідності. Платити повинні нерезиденти, які будуть робити це із задоволенням", - сказав нардеп.
За словами Гетьманцева, в обох компаній є готові інструменти для організації всього процесу.
"Ми з Facebook зустрічалися і з Viber зустрічалися. Вони готові це робити (платити ПДВ - ред.). Facebook заявив, що він платить ПДВ у 20 юрисдикціях і готовий робити це тут", - додав нардеп.


Нагадаємо, у Верховній Раді зареєстрований законопроєкт №2634, яким пропонується ввести податок на додану вартість в розмірі 20% на електронні послуги, що надаються фізичним особам від компаній-нерезидентів України, таких як Google, Facebook або Youtube.
Для споживачів послуг ухвалення закону означатиме здорожчання, яке може статися з будь-якими послугами, які споживач отримує через інтернет від компаній-нерезидентів (міжнародні корпорації на зразок Youtube, Netflix, Google, Apple, AliExpress і т. д.).
Аналогічне здорожчання очікується і у сфері E-commerce. Йдеться про розміщення реклами на платформах Facebook і Google, YouTube і в мобільних додатках.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



