Дмитро Кулеба нагадав про програму "Захист".

Міністр закордонних справ України Дмитро Кулеба повідомив про те, що "бере на контроль" захист неповнолітніх українських студентів у Польщі, оскільки під час карантину в країні підлітків випускають на вулицю лише з батьками.
Про таке рішення міністр Дмитро Кулеба написав у своєму Twitter. За його словами, у цьому неповнолітнім студентам закордоном може допомогти програма МЗС "Захист".
У рамках програми "Захист" посольства та генеральні консульства в усьому світі розв'язують питання прострочених документів/дозволів/віз на перебування в іноземній країні, співпрацюють з правоохоронними органами країни перебування для захисту законних інтересів громадян у разі їх порушення.
Державні органи також інформують про можливість повернення до України, переміщення до сусідніх з Україною країн або ближче до України для подальшого повернення додому та про зміни епідеміологічної ситуації в країні перебування, впровадження режимів надзвичайного стану тощо.
Українці за кордоном в рамках можуть звернутись за консультацією щодо розв'язання побутових питань та охорони здоров'я та отримати адреси та режим роботи продуктових магазинів, аптек, лікарень тощо.
Також МЗС опрацьовує з місцевою владою та бізнесом, готовими допомагати, питання тимчасового розміщення у спеціально виділених місцях (кампусах, соціальних закладах, школах тощо) тих громадян, які не мають засобів для існування та місця проживання.


З 15 березня по 7 квітня з Польщі поїхали 143 тисячі українських заробітчан. З них 31 тисяча виїхала за останні десять днів. Водночас, за даними Держприкордонслужби України, в Україну з 13 березня по 1 квітня повернулися 650 тисяч осіб. З них 185 тисяч українців було евакуйовано спецрейсами, організованими МЗС України. 
Посол України в Польщі Андрій Дещиця попросив українців не повертатися на свята з Польщі. За його словами, після приїзду їх чекає 14-денна обов'язкова обсервація, а не зустріч з близькими. Тому краще залишитися на місці. Нині більше 50 тисяч осіб внесені в базу самоізоляції поліції.
Поліція контролює місця перебування українців, які перебувають на самоізоляції, і проводить роз'яснювальну роботу, спілкуючись з людьми телефоном. Загалом поліцейські забезпечують охорону 74 медзакладів і місць обсервації.
Раніше повідомлялося про те, що понад 118 тисяч осіб покинули Польщу через східний кордон. Серед усіх іноземців 89 тисяч були українцями.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



