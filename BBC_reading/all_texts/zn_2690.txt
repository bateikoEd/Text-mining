Усі дати вступної кампанії зміщені з урахуванням прогнозу розвитку епідеміологічної ситуації в країні.

Міністерство освіти та науки змінило Умови прийому на навчання до закладів вищої освіти України у 2020 році, повідомляє пресслужба відомства.
Зокрема, всі дати вступної кампанії зміщені на місяць (серпень) з урахуванням прогнозу розвитку епідеміологічної ситуації в країні.
Так, для вступників на основі повної загальної середньої освіти реєстрація електронних кабінетів розпочнеться 1 серпня, приймання заяв та документів триватиме з 13 по 22 серпня (для вступників за результатами ЗНО), і до 16 серпня для вступників, які складатимуть вступні іспити.
Творчі конкурси та вступні іспити на місця держзамовлення будуть проводитися з 1 по 12 серпня. Надання рекомендацій для зарахування на бюджет буде відбуватися не пізніше 27 серпня, а подача абітурієнтами документів для зарахування - до вечора 31 серпня.
Також Міносвіти передбачило для вступників можливість подачі оригіналів документів поштою (і в зв'язку з цим до 5 днів збільшений інтервал між останнім днем подачі документів і виданням самого наказу про зарахування). Передбачено також, що вступники зможуть надіслати сканкопію необхідних документів електронною поштою, наклавши на них кваліфікований електронний підпис, а самі документи принести після початку навчання.
Терміни проведення реєстрації для здачі єдиного вступного іспиту (ЄВІ) та єдиного вступного випробування (ЄВВ) перенесені. Реєстрація триватиме з 12 травня до 5 червня та буде відбуватися онлайн.
Водночас дати проведення ЄВІ і ЄВВ залишаються незмінними – 1 і 3 липня відповідно. Дати реєстрації електронних кабінетів вступників в магістратуру, прийому документів, рекомендацій також перенесено на місяць.






Україна не може скасувати випускні та вступні іспити, як це вирішили зробити в Британії через поширення коронавірусу, адже британська система модель освіти з її Level Key абсолютно відрізняється від української, повідомила ZN.UA заступник директора Українського центру оцінювання якості освіти Тетяна Вакуленко. Вона зазначила, що якщо дозволити вступ тільки за шкільними атестатами, то у виші вступлять не ті абітурієнти, які краще підготовлені.
Міністр освіти Любомира Мандзій дала відповіді на найпопулярніші питання батьків і дітей про те, як в умовах карантину відбуватимуться випускні іспити та ЗНО, а також як будуть зараховувати дітей у перші класи.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



