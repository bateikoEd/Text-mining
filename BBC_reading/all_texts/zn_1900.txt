Обіцяне Зеленським скорочення зарплат поки не торкнулося топ-чиновників і глав відомств.

Оклади більшості глав відомств і міністрів у березні 2020 року ще не потрапили під скорочення, анонсоване президентом Зеленським з 1 квітня 2020 року. Про те, скільки отримали в березні топ-посадовці і керівники відомств, повідомляє агентство Bihus.infо.
За даними журналістів, главі МВС Арсену Авакову за березень 2020 року з усіма надбавками і вирахуванням податків нарахували 60 474 гривні.
Оклад глави Офісу генпрокуратури Ірини Венедіктової становить 93 648 грн, у березні їй нарахували 76 033 гривні з надбавками. Заступник Венедиктової Гюндуз Мамедов отримав сукупно 109 378 гривень з урахуванням надбавок.
Оклад глави САП Назара Холодницкого становить 75 672 грн, однак за березень йому нарахували 181 612 грн.
Голова НАБУ Артем Ситник в березні отримав 102 097 гривень, а його першому заступнику Гізо Углаве нарахували 85 761 гривень. Посадові оклади заступників керівника НАБУ Тетяни Варварської і Анатолія Новака склали 100 896 грн.
Голова СБУ Іван Баканов у березні отримав сукупно з преміями і надбавками 87 399 гривень, його перший заступник Руслан Баранецький - 87 197 гривень, а заступники Володимир Горбенко і Сергій Андрущенко по 79 020 грн.
Оклад міністра юстиції Дениса Малюськи в березні склав 51 104 грн, в цілому йому було нараховано 60 095 грн.
Міністр енергетики Віталій Шубін і в. о. міністра культури Світлана Фоменко отримали в березні 505 42 і 52 872 грн відповідно.


Таким чином, анонсоване президентом Зеленським зниження зарплат міністрів і глав відомств до 47 тисяч гривень по факту виглядає інакше. Крім того, обмеження в 47 тисяч не стосується керівництва підприємств, якими володіє держава - НАК "Нафтогаз", ДК "Укроборонпром", АТ "Укрпошта", АТ "Укрзалізниця". Вони не є бюджетними установами та державними органами.
Прем'єр-міністр Денис Шмигаль також заявляв про те, що можливо на 30% зменшать розмір оплати праці і винагороди керівникам та членам наглядової ради держпідприємств і держкомпаній. Не будуть урізати зарплату тільки тим, хто безпосередньо працює в боротьбі з епідемією коронавірусу в Україні.
Раніше повідомлялося про те, що у керівництва НАЗК зарплати в 14 разів більші, ніж у лікарів.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



