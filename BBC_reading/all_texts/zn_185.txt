Журналісти очікують від Офісу президента відповіді на питання про учасників і тему зустрічі.

Увечері в понеділок, 16 березня, в Офісі президента зібралися українські олігархи і великі бізнесмени, передає "Радіо Свобода". Знімальна група проекту "Схеми" зафіксувала, як на Банкову з'їжджалися автомобілі учасників зустрічі.
Близько 17:00 журналісти помітили автомобіль Ріната Ахметова, який заїхав на територію Офісу президента.
Трохи пізніше на Банковій з'явилися кортежі власника концерну DCH Олександра Ярославського і засновника "Кернел Груп" Андрія Веревського.
За годину до початку зустрічі з Дніпра до Києва вилетів приватний літак, яким користується Ігор Коломойський.
Журналісти скерували до Офісу президента запит із проханням надати повний список учасників зустрічі та перелік питань, що на ній обговорювалися.


У нещодавньому інтерв'ю Bloomberg Володимир Зеленський заявив, що новий уряд є незалежним від олігархів. Які, за словами президента, "володіють 70-80% активів" в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



