Обмеження у зв'язку з пандемією коронавірусу ще дыятимуть до 22 травня.

Кабінет міністрів України оприлюднив на своєму сайті постанову про продовження карантинних заходів до 22 травня, але з певними послабленнями.
Так, з постанови виключено пункти про заборону відвідування парків, скверів, зон відпочинку, лісопаркових і прибережних зон, спортивних і дитячих майданчиків.
Загалом Кабмін дозволив:
- торговельне і побутове обслуговування населення, і наклав на продавців обмеження: забезпечення персоналу і відвідувачів масками та рукавичками, перебування в приміщенні не більше одного відвідувача на 10 кв. метрів торгової площі, а також дотримання інших санітарних і протиепідемічних заходів;
- літні майданчики кафе і ресторанів за умови дотримання відстані не менше 1,5 метра між відвідувачами і розміщення не більше двох клієнтів за столом (без урахування дітей до 14 років);
- роботу підприємств, установ, організацій, що забезпечують проведення навчально-тренувального процесу спортсменів національних збірних команд України з олімпійських, неолімпійських, національних видів спорту, спортсменів командних ігрових видів спорту професійних спортивних клубів;
- діяльність музеїв, музеїв просто неба та історико-культурних заповідників;
- роботу точок продажу преси, друкарень, редакцій, логістичних підприємств у сфері доставки паперу та друкованих видань тощо.



Нагадаємо, карантин в Україні запровадили з 12 березня і продовжили до 22 травня. Вже з 11 травня Україна почне перший етап виходу з карантину.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



