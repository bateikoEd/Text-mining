Порядок денний обіцяють опублікувати в середу.

Верховна Рада України збереться на позачергове засідання найближчої п'ятниці, 24 квітня. Дату засідання повідомив член парламентської фракції "Слуги народу" Олександр Качура у своєму Telegram-каналі у вівторок.
За його словами, порядок денний до депутатів ще не довели. Які питання розглядатимуться на засіданні, стане відомо в середу, 23 квітня.


Нагадаємо, 17 березня Верховна Рада скасувала всі пленарні засідання до 3 квітня у зв'язку з карантином. До завершення карантину депутати погодилися зосередитися на роботі в комітетах. З відмовою Верховної Ради голосувати під час карантину висловив незгоду Володимир Зеленський.
30 березня депутати збиралися на екстрене засідання, на якому підтримали в першому читанні так званий "антиколомойський" законопроєкт. Від нього залежить продовження співпраці з МВФ. Однак голосів для затвердження запропонованих Кабміном змін до бюджету в Раді не вистачило.
На позачерговому засіданні 13 квітня депутати підтримали секвестр бюджету у зв'язку з пандемією COVID-19. У дохідну частину бюджету включили понад 130 млрд гривень допомоги МВФ. Однак зробили це до затвердження закону про банках, без якого на цю допомогу розраховувати не варто. При цьому дефіцит держбюджету збільшується втричі - зі 100 млрд до 300 млрд гривень.
16 квітня депутати проголосували за зміни до регламенту, спрямовані на боротьбу із "законодавчим спамом". Вони необхідні для прискореного розгляду "антиколомойського" законопроєкту, від якого залежить продовження співпраці з МВФ.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



