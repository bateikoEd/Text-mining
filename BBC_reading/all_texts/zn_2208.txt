Кошти мають використати для розвитку системи водопостачання та водовідведення в Миколаєві.

Верховна Рада ухвалила проект закону №0028 "Про ратифікацію Листа про внесення змін № 3 до Фінансової угоди між Україною та Європейським інвестиційним банком (Розвиток системи водопостачання та водовідведення в місті Миколаїв)". За документ проголосували 329 депутатів.
Зазначимо, що відповідний лист підписали у Києві в 2018 році для продовження до 31 грудня 2020 року реалізації інвестиційного проекту, який має покращити якість питної води у Миколаєві. Ухвалений сьогодні законопроект передбачає здійснення внутрішньодержавної процедури щодо набрання чинності Листа № 3.
Реалізація Проекту "Розвиток системи водопостачання та водовідведення в місті Миколаїв" здійснюється за рахунок позики ЄІБ на таких умовах:
- загальна вартість проекту становить 31,08 млн. євро. З них кредитні кошти ЄІБ – 15,54 млн. євро; власні кошти або інші джерела – 15,54 млн. євро;
- ЄІБ надає кредит за допомогою чотирьох траншів, кожен із яких складає не менше 3 млн євро;
- відстрочка повернення кредиту – 3 роки, процентна ставка – LIBOR +0,55%, ставка плати за зобов'язання (збереження кредиту) – 0%;
- джерело погашення кредиту – прибуток МКП "Миколаївводоканал", кредит повертають кожного року частками.
При цьому перший транш на суму 5 млн євро Україна отримала у грудні 2014 року. На сьогоднішній день із виділених коштів освоєно 75,8 %. Це становить 24,4 % від загальної суми кредитних коштів ЄІБ.
"На виконання Проекту у Державному бюджеті передбачено обсяги залучення кредитів (позик) у 2019 році за рахунок спеціального фонду в межах бюджетної програми КПКВК 2751600 "Розвиток міської інфраструктури і заходи в секторі централізованого теплопостачання України, розвиток системи водопостачання та водовідведення в м. Миколаєві, реконструкція та розвиток системи комунального господарства м. Чернівці" на суму 1 894 879,0 тис. гривень", - йдеться у пояснювальній записці до ухваленого Радою законопроекту.


Нагадаємо, під час позачергового засідання 16 квітня Верховна Рада ратифікувала угоду щодо гранту Фонду Е5Р (проект "Вища освіта України") між Україною та Європейським інвестиційним банком. Згідно з пояснювальною запискою, метою ухваленого рішення є реконструкція існуючого навчальних, дослідних і допоміжних об'єктів держустанов вищої освіти України для покращення їх енергоефективності. Також документ повинен дозволити створити інші освітні інвестиції, які не пов'язані з енергоефективністю.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



