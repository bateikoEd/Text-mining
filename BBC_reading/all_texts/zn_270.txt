На Пейзажній алеї з'явиться новий сквер і художнє освітлення.

Комунальна корпорація "Київавтодор" 1 квітня за результатами тендеру замовила ТОВ "Ростдорстрой" реконструкцію Пейзажної алеї у Шевченківському районі Києва за 110,72 млн грн. Про це повідомляють Наші гроші з посиланням на дані в системі "Прозорро".
Згідно з договором, Пейзажну алею реконструюють до кінця 2021 року за проектом КП "Київміськрозвиток", який вже обійшовся місту в 4,12 млн грн.
Зокрема, планується виконати роботи з реконструкції підпірних стінок, сходів і річного лекторію, зміцнення схилів, облаштування відеоспостереження, публічного Wi-Fi, освітлення, електропостачання, металевої доріжки та дощової каналізації, мощення гранітної бруківки, тактильної плитки і гумового покриття.
Крім того, встановлять лавки, парковки для велосипедів, два манекени для тренувань бойових мистецтв, дитячий майданчик, болард і паркувальні стовпчики, а також висадять близько 5 тис. дерев, кущів та чагарників, в тому числі клени, дуби, тиси, туї, калину, глід, ялівець, мигдаль тощо.
За даними КМДА, на Пейзажній алеї з'явиться новий сквер і художнє освітлення.
Як зазначає видання, підсумкова відомість ресурсів та кошторису не опубліковані, що не дозволяє порівняти ціни матеріалів і обладнання з ринковими на предмет можливого завищення.
Ціна угоди на 10% нижче очікуваної вартості закупівлі у 123,13 млн грн.
Закупівлю провели з другої спроби. На перші торги прийшло тільки ТОВ "Київдорбуд" з початковою ціною 121,33 млн грн, тому їх довелося скасувати через брак учасників.
Зараз же ТОВ "Мостицький 2" пропонувало трохи нижчу ціну. Його відхилили, тому що вона надала в якості аналогічного договір про облаштування тротуарів та проїзної частини, тоді як було потрібно будівництво, реконструкція або капітальний ремонт доріг.
Також фірма подала прострочену ліцензію ДАБІ без розділу "будівництво об'єктів транспортної інфраструктури", хоча замовник вважав Пейзажну алею саме таким об'єктом. Крім того, компанія наклала на пропозицію електронну печатку замість підпису.
Дорожчим конкурентом було київське ТОВ "Онур Конструкціон Інтернешнл" громадян Туреччини Онура і Іхсана Четинджевізових, а також львів'янина Олега Фаріон. З ними пов'язана фірма "Onur Taahhut Tasimacilik Insaat Ticaret Ve Sanayi A. S." (Туреччина).
Бенефіціарами одеського "Ростдорстроч", як і "Київдорстроя" через угорську фірму "Оттема" і кіпрську "Мурфилд Індастріз Їв.Пі" є Євген Коновалов і Юрій Шумахер, який є депутатом Одеської міськради від партії "Довіряй справам" мера Одеси Геннадія Труханова.


Раніше повідомлялося про те, що витрати на реконструкцію Шулявського мосту можуть зрости ще на 700 млн грн. Таким чином загальна вартість моста може зрости до 1,7 млрд грн.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



