Пожежникам вдалося врятувати п'ять будинків.

На Київщині пожежа, яка виникла біля села Старі Безрадичі Обухівського району, охопила 20 гектарів трав'яного настилу та очерету, а потім перекинулася на будівлі. Про це повідомляє прес-служба ДСНС.
"25 квітня поблизу с. Старі Безрадичі Обухівського району виникла пожежа трав'яного настилу та очерету на площі близько 20 га, з подальшим розповсюдженням, в результаті сильного вітру на будівлі", - йдеться в повідомленні.
Зазначається, що станом на 17:30 триває гасіння пожежі. Станом на 18:03 пожежу вдалося локалізувати. Вогнем знищено 3 господарські будівлі та 2 дачних будинки. Врятовано 5 житлових будинків.
У ДСНС стверджують, що загроза поширення вогню на житловий сектор відсутня, жертв і постраждалих немає, до гасіння залучено 23 особи та 6 одиниць техніки.


Як повідомляло ZN.UA, у 2007 році через зміну клімату на посуху по Україні прокотилася вогняна хвиля на 10 тисячах гектарах лісового фонду, переважно поліського. З тих пір ми живемо в умовах пожежної небезпеки високого рівня. У пожежі причина, по суті, одна: нездатність пожежних приборкати полум'я. Детальніше про причини пожеж в Україні читайте у статті Світлани Ісаченко "На згарищі".
З іншими статтями автора можна ознайомитися на сайті ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



