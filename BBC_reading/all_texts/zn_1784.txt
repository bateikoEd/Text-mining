Депутатка "Слуги народу" розповіла, від чого залежать результати майбутнього голосування.

На даний момент у депутатів фракції "Слуга народу" немає однозначної позиції щодо призначення експрезидента Грузії Міхеїла Саакашвілі віцепрем'єром з реформ, заявила член фракції Олена Мошенець. За її словами, голосування залежить від результатів консультацій з парламентськими фракціями.
"Практично дві години наша фракція слуга народу спілкувалася з Міхеїлом Саакашвілі, у нас була гаряча дискусія", - заявила Мошенець в ефірі телеканалу "Україна 24".
За її словами, поки невідомо, якими будуть результати голосування за призначенням Саакашвілі.
"Приблизно 50 на 50. 50% нашої фракції підтримує його, тому що у багатьох був певний досвід співпраці з ним", - додала Мошенець.
За її словами, зараз тривають консультації з іншими представленими в парламенті політичними силами щодо призначення Саакашвілі.
"В залежності від того, чи отримає він голоси в залі, це питання буде винесено чи ні (на розгляд у сесійний зал у п'ятницю – ред.)", - розповіла депутат.


22 квітня Саакашвілі повідомив про те, що Володимир Зеленський запропонував стати йому віцепрем'єр-міністром з питань реформ. За словами експрезидента Грузії, він також встиг поспілкуватися з прем'єрміністром Денисом Шмыгалем. Саакашвілі також зустрівся з фракцією "Слуга народу" і обговорив своє можливе призначення.
За даними джерел ZN.UA в Офісі президента, кандидатуру Саакашвілі голові держави запропонував керівник ОП Андрій Єрмак. Останній давно знайомий з колишнім президентом Грузії, адже вони обидва вчилися в Київському національному університеті імені Тараса Шевченка.
У свою чергу посол Грузії в Україні Теймураз Шарашенідзе заявив про те, що можливе призначення Саакашвілі віцепрем'єром з реформ у Тбілісі можуть розцінити як недружній і неприйнятний крок з боку Києва.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



