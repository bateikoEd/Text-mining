Падіння цін на нафту в світі не призведе до автоматичного зниження цін на українських АЗС.

Левова частка в собівартості нафтопродуктів припадає на акциз, ПДВ, логістику і супутні витрати АЗС. Тому обвал цін на нафту еталонних марокне означає, що ціни на бензин і дизпаливо на АЗС також впадуть. Проте дешеві нафтопродукти можуть стати найважливішою умовою піднесення національної економіки. Відповідно, завдання уряду сприяти зниженню цін. Про це у своїй статті для ZN.UA пише директор НТЦ "Психея" Сергій Сапегін.
"Чому в Україні ціни на АЗС не реагують на такі біржові зміни? От би приїхати на заправку, залити повний бак, а тобі ще й доплатили б, виходячи з перерахунку за ціною мінус 50 доларів за барель нафти! Насправді на ціну нафти припадає лише частка витрат при продажу нафтопродуктів. Більша частина — це акцизний податок, ПДВ, логістика й накладні витрати АЗС", - пише автор.
За його словами, водночас за падаючого попиту дедалі критичнішим стає питання оптимізації паливної інфраструктури в масштабах країни. Точніше кажучи, зайвих АЗС. За оцінками Центру "Псіхєя", в Україні кількість АЗС у п'ять разів перевищує потреби ринку. Витрати на їхнє утримання закладаються в ціну палива й лягають на плечі кінцевого споживача. Ситуацію, коли АЗС стоять на мінімальній відстані одна від одної, а часом і зі спільним парканом, важко назвати нормальною.
"З одного боку, завдання уряду України — забезпечити ринок якісним паливом, що відповідає вимогам технічного регламенту. З іншого — ціна має враховувати реальну купівельну спроможність споживача, а не тільки витрати АЗС. Як інфраструктурний товар, дешеві нафтопродукти можуть стати найважливішою умовою підйому національної економіки. І обов'язок уряду — забезпечити такі умови", - пише автор.


Детальніше про наслідки падіння цін на нафту читайте в статті директора НТЦ "Психея" Сергія Сапєгіна "Нафта за безцінь?".
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



