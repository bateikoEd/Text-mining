Половина політсил не натиснула зелену кнопку.

Верховна Рада проголосувала за застосування до розгляду банківського законопроекту особливої процедури, яка допоможе прискорити цей процес. Таке рішення не підтримала половина політсил, представлених у парламенті.
Скільки голосів "за" віддали депутати різних фракцій:
"Слуга народу" - 213 з 248;
"Опозиційна платформа – За життя" - 0 з 24;
"Європейська солідарність" - 0 з 27;
"Батьківщина" - 0 з 24;
"Голос" - 18 із 20;
"За майбутнє" - 0 із 22;
"Довіра" - 14 із 17;
Позафракційні депутати - 10 з 22.


У першому читанні банківський законопроект Верховна Рада прийняла 30 березня. При цьому "слугам народу" не вистачило власних голосів для ухвалення документа. До другого читання проекту закону зареєстрували рекордні для українського парламенту 16 тисяч правок.
Для скорочення строків розгляду банківського законопроекту, відомого також як "антиколомойский", депутати внесли зміни до регламенту Верховної Ради. Однак і в цьому випадку "Слузі народу" не вистачило власних голосів, а "Євросолідарність", "Голос" і "Батьківщина" взагалі не натискали зелені кнопки. Адже змінений регламент створює ризики для функціонування опозиції в парламенті і в цілому для демократії.
Депутати намагалися скасувати відповідний закон та зареєстрували для цього чотири постанови. Однак Верховна Рада провалила голосування за всі чотири документи.
"Антиколомойський" законопроект передбачає заборону на повернення колишнім власникам націоналізованих банків. Від прийняття документа залежить доля нової програми України і Міжнародного валютного фонду.
Докладніше читайте у матеріалі Юлії Самаєвої "Коломокриза" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



