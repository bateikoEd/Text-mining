Внаслідок ворожих обстрілів один військовослужбовець загинув.

Упродовж понеділка, 30 березня, бойовики в Донбасі 18 разів порушили режим припинення вогню. Противник вкотре обстріляв позиції українськиї військових із заборонених Мінськими домовленостями мінометів калібру 120 мм та 82 мм, гранатометів різних систем, великокаліберних кулеметів, снайперської та стрілецької зброї.
Внаслідок ворожих обстрілів один військовослужбовець загинув, троє отримали поранення та один – бойове ураження.
"Дванадцять обстрілів було зафіксовано у районі відповідальності оперативно-тактичного угруповання "Схід", - йдеться в повідомленні штабу ООС у вівторок, 31 березня. 
Зазначається, що в районі Водяного та двічі поблизу Лебединського ворог застосовував 82-мм міномети випустивши загалом 22 міни. Поруч з Павлополем окупанти випустили 15 мін з мінометів 82 калібру та вели вогонь з автоматичного станкового гранатомета. Оборонців Авдіївки загарбники обстріляли чотири рази – з 82-мм мінометів – 14 мін, гранатометів різних систем та стрілецької зброї.
З гранатометів різних систем та великокаліберних кулеметів ворог двічі обстріляв захисників Пісок.
По околицях Невельського окупанти вели вогонь зі снайперської зброї, а неподалік Мар'їнки – зі стрілецької зброї.
"Використовуючи наявні вогневі засоби, військовослужбовці Об'єднаних сил вчасно реагували на кожен ворожий обстріл та дали окупантам гідну відсіч", - зазначають українські бійці.
Ще шість обстрілів зафіксовано в районі відповідальності оперативно-тактичного угруповання "Північ": у Новотошківському та Новгородському противник з мінометів калібру 120 мм випустив 29 мін та застосував станкові протитанкові гранатомети, неподалік Новолуганського, Луганського, Хутору Вільного та Шумова.
З початком доби,  31 березня, російські окупаційні війська вогневої активності не проявляли.
За поточну добу втрат та випадків захворювання на коронавірусну інфекцію серед особового складу Об'єднаних сил не зафіксовано.



Раніше повідомлялося, що з 28 березня в'їзд і виїзд до зони проведення операції Об'єднаних сил буде обмежений у рамках проведення протиепідемічних заходів. В'їзд і виїзд до Донецької і Луганської областей буде дозволений лише особам і транспорту підприємств, що забезпечують життєдіяльність регіону.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



