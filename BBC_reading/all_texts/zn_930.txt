Італія та Іспанія вимагають розподілу боргових навантажень всередині єврозони.

Міністри фінансів країн-членів ЄС так і не погодили спільного плану підтримки економіки альянсу в період пандемії коронавірусу. Про це на своїй сторінці в Twitter повідомив президент Єврогрупи Маріо Центено.
"Після 16 годин дискусій ми наблизилися до угоди, але ми ще не там. Обговорення продовжать 9 квітня", - написав він.
Відомо, що переговори почалися 7 квітня у форматі відеоконференції.
"Представники країн ЄС обговорюють "мережу безпеки" вартістю у пів трильйона євро (близько 540 мільярдів доларів)", - зазначив Центено.
 
Головна перепона на шляху до укладення домовленості – випуск європейський боргових паперів - "коронабондів". Відомо, що Італія та Іспанія, які найбільше у Європі постраждали від коронавірусу, вимагають розподілу боргових навантажень всередині єврозони. Та більшість країн, серед яких Німеччина, Нідерланди, Австрія та Фінляндія, через перестороги, що їх платники податків відмовляться підтримувати бідніші держави, відмовляються від цієї пропозиції.
Натомість, офіційний Берлін за підтримки декількох інших країн хочуть активувати Механізм європейської стабільності (ESM), який допоможе країнам із проблемами залучити кошти на боротьбу з пандемією. Італія та Іспанія виступають проти ESM, який був створений під час боргової кризи у єврозоні у 2012 році, оскільки ця кредитна програма має жорсткі умови.


Нагадаємо, що пандемія COVID-19 має катастрофічний ефект на зайнятість і зарплати в світі.
Більш ніж четверо з п'яти осіб (81%) із загальної світової робочої сили в 3,3 мільярда в даний час піддаються впливу наслідків через повне або часткове закриття робочих місць.
МОП називає пандемію COVID-19 "найгіршою глобальною кризою з часів Другої світової війни".
Криза, пов'язана з пандемією, як очікують в МОП, призведе до скорочення 6,7% робочих годин у другій половині 2020 року, що еквівалентно 195 мільйонам працівників, зайнятих повний робочий день.
Значні скорочення очікують в Арабських країнах (8,1%, що дорівнює п'яти мільйонам працівників, зайнятих повний робочий день), Європі (7,8% або 12 млн працівників), Азії і Тихоокеанському регіоні (7,2%, 125 млн працівників).
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



