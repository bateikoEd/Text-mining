Шуляк зізналася, що зараз їй може не вдатися стати хорошим комунікатором та розпочати роботу з новим Кабміном, хоча він "не гірший".

Олена Шуляк, народний депутат від партії "Слуга народу" та представниця від Кабінету міністрів у ВР, написала заяву про свою відставку. Про це на написала на своїй сторінці в Facebook.

"Протягом останніх місяців я тісно співпрацювала з урядом Гончарука і чесно підтримувала їх ініціативи, бо знаю: в них велике майбутнє. Боротьба з корупцією, діджиталізація, велика приватизація, велике будівництво тощо — програми, які назавжди асоціюватимуться з урядом Гончарука, бо скоро принесуть Україні багато позитиву", - йдеться в повідомленні.
Шуляк зізналася, що зараз їй важко "переключитися на новий лад" та розпочати роботу з новим Кабміном, хоча він "не гірший". Депутат стверджує, що була корошим комунікатором за попереднього уряду зокрема й тому, що з колишнім прем'єром Олексієм Гончаруком знайома вже давно.
"Зараз я не певна, що зможу повторити цей досвід. А працювати без розуміння не хочу і не маю морального права", - написала Шуляк.
 

Раніше новопризначений прем'єр-міністр Денис Шмигаль і члени Кабінету Міністрів прийняли присягу. Текст присяги з парламентської трибуни зачитав глава уряду. З цього моменту новий КМУ має право здійснювати свої повноваження. 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



