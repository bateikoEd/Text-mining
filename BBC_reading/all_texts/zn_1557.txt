"Всі фахівці прекрасно усвідомлюють, що це не є приводом для надмірно негативних оцінок поточної реальності".

Падіння травневих ф'ючерсів на нафту WTI, яке вже називають історичним, речник Кремля Дмитро Пєсков назвав лише "спекулятивним моментом", який пов'язав із закінченням торгів, пише ТАСС.
"Вчора стався обвал цін на травневі ф'ючерси, ціни на нафту не йшли в негативні значення ... Що стосується свистопляски з ф'ючерсами, то це абсолютно спекулятивний момент, чисто торговий момент, який був пов'язаний з датою закриття торгів по ф'ючерсах на травень", - підкреслив Пєсков.
Речник Кремля стверджує, нібито всі фахівці прекрасно усвідомлюють, що останні події не є приводом для надмірно негативних оцінок поточної реальності, тому що ціни на нафту демонструють хоч і не позитивну динаміку, але вони не схильні до таких обвальним змін, як це торкнулося ф'ючерсів.
Після цього чиновник додав, що наразі немає потреби проводити зустріч ОПЕК+, але при необхідності вона обов'язково відбудеться. Також Пєсков зазначив, що пропозицію президента Венесуели Ніколаса Мадуро щодо проведення 10 травня зустрічі комітету з моніторингу виконання угоди ОПЕК + "прийнято до уваги".
 

Нагадаємо, що 20 квітня на світових біржах вартість травневих ф'ючерсів на нафту марки WTI досягла негативних значень. Перед закриттям торгів ціна контрактів на поставку нафти в травні досягала -39 доларів за барель. Ситуація на біржі обумовлена надлишком нафти на ринку, що пов'язано із зростанням видобутку при низькому попиті, і переповненості нафтосховищ в США: їх завантаження наближається до граничних показників.
Однак президент США Дональд Трамп висловив упевненість, що ціни на нафту не будуть такими рекордно низькими дуже довго. Падіння вартості ф'ючерсів він назвав "короткостроковим явищем" і спрогнозував, що вже через місяць ціна нафти американської марки WTI перевищить 25 доларів за барель.
12 квітня країни ОПЕК+ і інші найбільші експортери нафти, які не входять до картеля, погодили рекордне скорочення обсягів видобутку, щоб покласти кінець ціновій війні.
Згідно з домовленістю, картель скоротить видобуток на 9,7 млн барелів нафти в добу. Світовий видобуток скоротиться ще на 3,7 млн барелів завдяки США, Канаді та Бразилії.
Докладніше про те, як вплине угода країн ОПЕК+ на ціноутворення "чорного золота", читайте у статті Володимира Кравченка "Залиті нафтою" у ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



