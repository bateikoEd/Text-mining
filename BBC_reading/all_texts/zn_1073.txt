У СБУ не виключають, що посадовці ОДА проявили службову недбалість.

Служба безпеки України перевіряє інформацію про можливу службової недбалості чиновників Миколаївської облдержадміністрації. У СБУ не виключають, що посадові особи не вжили невідкладних заходів для забезпечення першочергових потреб регіону щодо протидії поширенню коронавіруса SARS-CoV-2, повідомила пресслужба відомства у п'ятницю, 10 квітня.
Йдеться про те, що посадові особи Миколаївської ОДА в умовах пандемії та необхідності реалізації термінових заходів, визначених керівництвом країни, не виконали рішення облради щодо придбання медобладнання та додаткового фінансування охорони здоров'я.
За попередньою версією слідства, дії посадовців могли заподіяти значної шкоди життю і здоров'ю жителів області через поширення COVID-19.


Нагадаємо, 9 квітня до Миколаєва прибув заступник міністра охорони здоров'я – головний санітарний лікар Віктор Ляшко, щоб перевірити, чому в області не виявлено жодного випадку COVID-19. За підсумками візиту він заявив, що його все задовольнило.
Раніше Ляшко, а також Офіс президента звертали увагу на феномен Миколаївської області, де досі офіційно коронавіруса немає.
Станом на 10 квітня в Україні було підтверджено 2203 випадкм інфікування і 69 смертей від коронавіруса. COVID-19 виявлений у всіх регіонах за винятком Миколаївщини.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



