Обвинувачення не зверталося до суду про затримання депутата.

У Державному бюро розслідувань заявили, що обвинувачення не зверталося до суду про дозвіл на затримання народного депутата України VIII скликання Тетяни Чорновол. У відсутності дозволу слідчого судді на її затримання, взяти під варту Чорновіл — неможливо. Про це повідомляється в заяві ДБР у вівторок, 14 квітня.
Також в Держбюро розслідувань підкреслюють: "Чорновол не підозрюється (обвинувачується) в організації чи участі у масових протестах. Інформація, озвучена Чорновол Т. про те, що їй інкримінується вчинення злочинів, передбачених ст. 170, 294, 146, 122, 121, 125, 126 КК України, є недостовірною".
В ДБР заявили, що відомство "працює поза політикою". Після передачі розслідування справи про підпал в офісі "Партії регіонів", в якому звинувачують Чорновіл, з МВС в департамент спецрозслідувань Генпрокуратури, слідчі дії не проводилися.
"Рішення про виділення кримінального провадження щодо Чорновол Т. та визначення підслідності у ньому за ТУ ДБР, розташованому у м. Києві, прийнято 25.03.2020 прокурором Департаменту процесуального керівництва у кримінальних провадженнях про злочини, вчинені у зв'язку із масовими протестами у 2013-2014 роках. На дату ухвалення рішення вказаний Департамент перебував у підпорядкуванні заступника Генерального прокурора Трепака В. З моменту створення Управління з розслідування "справ Майдану" у Державному бюро розслідувань, воно підпорядковується в.о. Директору ДБР Соколову О.", - йдеться в заяві Бюро.
Таким чином, як пояснюють у відомстві, перший заступник директора ДБР Бабіков не є керівником органу досудового розслідування, і, відповідно, не може приймати процесуальні рішення і впливати на хід розслідування кримінального провадження стосовно Чорновіл.


Раніше повідомлялося про те, що прокуратура Київської області та слідчі Державного бюро розслідувань наполягають на домашньому арешті депутата Верховної Ради восьмого скликання Тетяни Чорновол. Відповідне клопотання правоохоронці направили до Печерського суду Києва.
10 квітня слідчі ДБР прийшли з обшуком у будинок Тетяни Чорновол і вручили їй повідомлення про підозру у скоєнні низки злочинів. Найтяжчий епізод, який їй інкримінували, – умисне вбивство чоловіка під час підпалу офісу "Партії регіонів" 18 лютого 2014 року. Слідство стверджує, що Чорновіл разом з невстановленим чоловіком метнули коктейлі Молотова в будівлю на вулиці Липській у Києві. Під час пожежі від отруєння продуктами горіння загинув Володимир Захаров 1948 року народження, який намагався врятувати від вогню партійні сервера.
Після цього, міністр внутрішніх справ Арсен Аваков публічно заступився Чорновол. Основні претензії глава МВС адресував заступник директора Державного бюро розслідувань Олександру Бабікову, ні слова не сказав про прокуратуру, яка погодила процесуальні дії стосовно депутата.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



