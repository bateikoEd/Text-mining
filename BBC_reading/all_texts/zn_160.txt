Першим кандидатуру Венедіктової Зеленському запропонував Стефанчук, але тоді президент визнав її недостатньо досвідченою і компетентною для цієї посади.

В якості кандидата на пост генерального прокурора після звільнення Руслана Рябошапки в Офісі президента розглядали три кандидатури. Вакантну посаду потенційно могли зайняти народний депутат Сергій Іонушас, заступник керівника ОП Андрій Смирнов і в. о. директора Державного бюро розслідувань Ірина Венедіктова, пише головний експерт StateWatch Олександр Лємєнов у своєму матеріалі для ZN.UA.
Зрештою, Зеленський під впливом свого радника Сергія Шефіра і голови ОП Андрія Єрмака зупинився на Венедіктовій. За інформацією Лємєнова, вибір був обумовлений не компетентністю і професійними якостями, а особистою відданістю, яку продемонструвала тимчасова керівниця ДБР.
"Нинішній керівник офісу Зеленського Андрій Єрмак разом із радником президента Сергієм Шефіром переконали главу держави, що найкраща кандидатура — максимально лояльна Ірина Венедіктова: красиво і корисно", — пише автор.
Сильнішого кандидата Андрія Смирнова "завернули" через побоювання, що в своїх діях він може орієнтуватиметься не лише на Офіс президента
"Варіант зі Смирновим розглядався як найсерйозніша альтернатива нинішньому генпрокурору. Але команду Зеленського злякала навіть не афілійованість Смирнова з ексюристом Януковича Андрієм Портновим та іншої регіональної братією. До речі, тут президент взагалі не бачить особливих проблем. Їх турбувало те, що на Смирнова впливатиме "боковий вітер", що може поставити під сумнів виняткову підпорядкованість генпрокурора хлопцям з Банкової", - пояснив експерт.
Лємєнов також повідомив, що призначити Венедіктову генпрокурором Зеленському нинішній віцеспікер Руслан Стефанчук пропонував ще в 2019 році.
"Правда, тоді після співбесіди Зеленський зробив висновок: ще слабенька, недосвідчена для відповідної посади на Різницькій", - стверджує експерт.
Він також повідомляє, що на Банковій вже підшукали Венедіктовій двох досвідчених заступників: колишнього заступника голови ГПУ Сергія Кізя (креатура олігарха Ігоря Коломойського) та експрокурора Харківської області Юрія Данильченка.
"Обидва мають досвід, компетенцію, вищу за ту, що є в шефіні, та яскраву комерційну жилку. Це є ключовим ризиком у такій конструкції, коли недосвідчену очільницю "підстраховують" двома тертими прокурорськими кітелями, які зможуть конвертувати розпис "офіцера правосуддя" у своєрідні бенефіти", - констатує Лємєнов.


Як повідомлялося, 27 березня президент Володимир Зеленський підписав указ про призначення Ірини Венедіктової генпрокурором. Запропоновану Зеленським кандидатуру підтримали 269 народних депутатів. При цьому у фракції "Слуги народу" не вистачило власних голосів для прийняття рішення. Зеленському допомогли "Опозиційна платформа – За життя", групи "За майбутнє", "Довіра" та позафракційні депутати.
Детальніше про перспективи прокуратури та ДБР в конктексте кадрових перестановок читайте в матеріалі Олександра Леменова "Як Зеленський міняє "своїх людей" ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



