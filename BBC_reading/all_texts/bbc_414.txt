Копирайт изображения
PIPPA FOWLES / DOWNING STREET HANDOUT
Image caption
Востаннє на публіці Бориса Джонсона бачили тиждень тому
Британського прем'єра Бориса Джонсона, який захворів на коронавірус, виписали з реанімації, де він провів три дні. Зараз його стан покращується, але він залишається у лікарні.
Речник уряду повідомив, що прем'єр, який перебуває у лікарні Св. Фоми в Лондоні, "в гарному гуморі".
Бориса Джонсона доправили до лікарні у неділю, 10 днів по тому, як його тест на коронавірус виявився позитивним. У понеділок його поклали в реанімацію.
Борис Джонсон у реанімації з коронавірусом: 7 квітня стан стабільний
Борис Джонсон "дуже вдячний" за усю підтримку та "дякує Національній системі охорони здоров'я за чудову турботу".
Пропустити Youtube допис , автор: BBC News Україна
Увага: інші сайти можуть містити рекламу
Кінець Youtube допису , автор: BBC News Україна
Британський прем'єр не з'являвся на публіці від минулого четверга, коли він на ґанку Даунінг-стріт приєднався до загальнонаціональної акції подяки медичним працівникам.
Поки британський прем'єр перебуває у шпиталі, його обов'язки виконує міністр закордонних справ Домінік Рааб.
Тим часом, голова групи радників прем'єра Домінік Каммінгс перебуває на самоізоляції із симптомами коронавірусу.
Хочете отримувати найважливіші новини в месенджер? Підписуйтеся на наш Telegram або Viber!
