Число пацієнтів, які вилікувалися, в декілька разів більше, ніж число померлих від коронавірусу.

За останню добу в Україні зафіксовано 478 нових випадків інфікування коронавірусом. Таким чином, загальна кількість заражених зросла до 8 125 пацієнтів.
Відомо, що найбільш інфікованими залишаються такі області: Чернівецька – 1 308, Івано-Франківська – 700, Тернопільська – 565, Київська – 519. Крім цього, 1 159 випадків зафіксовано безпосередньо в місті Київ.


За весь час епідемії від коронавірусу в Україні померла 201 людина. Поруч з цим, 782 пацієнтам вдалося одужати.
 

Минулого тижня в МОЗ відзвітували про розподіл між регіонами 250 тисяч ПЛР-тестів китайського та корейського виробництва, які надійшли до України в якості гуманітарної допомоги.
Київ отримав від МОЗ 52 180 ПЛР-тестів, Дніпропетровська область – 17 008, Харківська – 14 560, Київська область – 10 612 тестів. У Донецьку, Миколаївську і Херсонську області було направлено понад 8 тисяч, інші області отримали понад 7 тисяч тестів. Найменшу кількість ПЛР-тестів було виділено Кіровоградській області – 6 928.
За словами міністра охорони здоров'я Максима Степанова, у квітні кількість проведених щодня тестувань полімеразної ланцюгової реакції сягає 3 тисяч на день.
 
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



