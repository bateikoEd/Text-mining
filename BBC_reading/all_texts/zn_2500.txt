Масових заходів не буде через коронавірус.

У цьому році в Україні не буде масових заходів, приурочених до Дня пам'яті та примирення, а також до 75-ї річниці перемоги над нацизмом у Другій світовій війні 1939-1945 років, заявив прем'єр-міністр Денис Шмигаль під час засідання Кабміну 6 травня.
"Ми напередодні Дня пам'яті 8-го і 9-го травня. У зв'язку з карантином в Україні не будуть проводитися масові заходи, тому й тут ми не будемо зупинятися для того, щоб не піддавати ризику наших громадян. Ми не будемо проводити масових заходів", - заявив Шмигаль.
Він закликав голів обласних держадміністрацій особисто або на рівні заступників забезпечити індивідуальне святкування ветеранів Другої світової війни, які живуть у тій чи іншій області.
"Всі інші заходи ми проводити не плануємо у зв'язку з карантином", - підкреслив Шмигаль.
Згідно з розпорядженням Кабміну, у зв'язку з зазначеними пам'ятними датами виготовлять і випустять монету і введуть в обіг поштову марку. Розпорядження також передбачає своєчасну виплату разової грошової допомоги ветеранам та жертвам нацистських переслідувань.


Нагадаємо, 9 травня Україна відзначає День перемоги над нацизмом у Другій світовій війні, який у 2015 році прийшов на зміну "Дня перемоги над фашизмом у Великій вітчизняній війні 1941-1945 років". Останній святкують у Росії і деяких інших пострадянських державах.
8 травня в Україні відзначають День пам'яті і примирення. Пам'ятний день відзначається в день капітуляції нацистської Німеччини 8 травня 1945 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



