Марченко вважає, що необхідно повністю виключити людський фактор.

Податкова завжди була одним з найбільш корумпованих органів в Україні. Це питання не одного мільярда гривень. Але коли мова йде про такі суми, то дуже багато хто буде намагатися контролювати систему. Про це в своїй статті з посиланням на міністра фінансів Сергія Марченко пише Юлія Самаєва, редактор відділу економіки ZN.UA.
"Ідеальне рішення — це повна прозорість і відсутність будь-якого людського фактора, але це неможливо. Прозорі процедури та конкурси також не гарантують результат, — були в історії керівники, обрані на прозорому конкурсі... але всі ми пам'ятаємо, чим це закінчилося. Будь-які онлайн-системи також обслуговують люди, тому ризик залишається", - відповів міністр фінансів Сергій Марченко на питання ZN.UA про те, як він планує боротися зі схемами в податковій.
За його словами, зараз Мінфін отримав можливість разом з ДПС і ГФС проаналізувати, що взагалі відбувалося в системі: чому були порушення порядку доступу до системи, чому були затримки з відшкодуванням ПДВ, чому фіктивний податковий кредит на різних нелегальних майданчиках зараз може купити кожен бажаючий тощо.
"За результатами цього аналізу ми будемо приймати подальші технічні рішення — як побудувати систему, щоб виключити можливість зловживань", - резюмував міністр.


Детальніше про схеми в податковій читайте в статті Юлії Самаєвої, редактора відділу економіки ZN.UA – "Податок на додану жадібність".
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



