Продукти горіння будуть завтра відчуватися в повітрі.

Рятувальники попередили, що продукти горіння, які викидаються в атмосферу в Чорнобильській зоні відчуження вітром віднесе на захід Київської області. Про це розповів директор Українського гідрометцентру Микола Кульбіда на брифінгу в четвер, 23 квітня.
За його словами, продукти горіння також віднесе в Житомирську область, зокрема Коростень і сам Житомир.
"Переміщення продуктів горіння, які викидаються в атмосферу, що відбувається в південному напрямку зі швидкістю 10-15 км/ч. Таким чином із Зони відчуження повітря переміщається на західні райони Київської області, а з північних районів Житомирської області – в напрямку міст Коростень та Житомир", - сказав він.
При цьому він розповів, що в Києві забруднення повітря знаходиться в межах допустимої норми. Аналогічна ситуація очікується і у п'ятницю, 24 квітня.
У той же час представник Державної служби з надзвичайних ситуацій Володимир Демчук розповів, що в зоні ЧАЕС і в Житомирській області значно зменшилася кількість вогнищ загоряння. Він підкреслив, що радіаційний фон в Києві, області та Зоні відчуження в межах природних фонових значень.

За даними Геофізичної обсерваторії ім. Срезневського, в період з 14 по 18 квітня в Києві спостерігалися перевищення норми пилу в 1,5 - 3 рази; діоксиду сірки - в 3,2-3,4 рази; оксиду вуглецю - в 1,4 рази на проспекті Перемоги; діоксиду азоту - в 6,4-6,8 рази на Деміївській площі, проспекті Перемоги; формальдегіду - в 3,6-4,9 рази на вулицях Семена Скляренка, Олександра Довженка, Попудренка, Академіка Стражеска, Бессарабській площах і Деміївській; в 1,8-3,2 рази - на всіх постах міста.
"Враховуючи прогнози Українського гідрометцентру на найближчі дні метеорологічні умови не сприятимуть розсіюванню шкідливих домішок в атмосфері", - попереджають в обсерваторії.
На сьогодні, за даними ресурсу IQAir, Київ перебуває на 20 місці в світі за рівнем забруднення повітря, що характеризується як помірне забруднення повітря.


Нагадаємо, вдень 23 квітня стало відомо про новий осередок пожежі в Житомирській області. Також триває тління торфовищ в Чорнобильській зоні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



