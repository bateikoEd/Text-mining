"COVID-19 створює переломну точку, яка могла б прискорити тенденції до зниження або посилення демократії".

У 2020 році в Україні, на відміну від багатьох інших держав Східної та Центральної Європи, зріс рівень демократії. Основою цього,  як стверджується у звіті Freedom House, стали реформи, COVID-19, а також мирний демократичних прихід до влади нового президента Володимира Зеленського у 2019 році.
Тим часом в інших регіонах Європи та Євразії значно ослабли демократичні інститути, а також зменшилася кількість режимів правління, основою для яких виступає демократія.
"COVID-19 створює переломну точку, яка могла б прискорити тенденції до зниження або посилення демократії. Чисельність демократій перебуває зараз на найнижчому рівні за 25-річну історію звітів (Freedom House - ред.): з 29 оцінених країн 10 були визнані демократичними, 10 - гібридними, а 9 - авторитарними. Протягом останнього десятиліття кількість гібридних режимів зросла більш ніж утричі. Водночас кількість демократичних режимів скоротилася на третину", - йдеться в повідомленні.
У звіті також сказано, що серед країн, які раніше були лідерами в регіоні по рівню демократії, зараз зменшилася кількість тих, які створюють "видимість того, що вони грають за демократичними правилами". Насамперед це стосується таких країн, як Угорщина, Сербія і Чорногорія, які в 2020 році перейшли з групи "демократичних" до групи "перехіднихгібридних". Це ж можна сказати й про Польщу, оскільки зараз вона є країною "напівконсолідованої демократії".
 

Нагадаємо, боротьба з поширенням коронавірусу COVID-19 може мати негативні наслідки щодо порушення основ демократії і верховенства права, вважає низка держав-членів Європейського Союзу. Зі спільною заявою виступили 13 держав.
Заявники закликають обмежити надзвичайні заходи і регулярно контролювати їх на відповідність цим принципам.
Надзвичайні заходи повинні обмежуватися тим, що дійсно необхідно, бути тимчасовим і пропорційними (загрозі), піддаватися регулярному контролю, не порушувати принципи і зобов'язання міжнародного права, і не обмежувати свободу вираження думок і преси.
Держави-заявники підтримали ініціативу Європейської комісії з контролю над надзвичайними заходами та їх застосуванням для забезпечення дотримання засадничих цінностей ЄС.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



