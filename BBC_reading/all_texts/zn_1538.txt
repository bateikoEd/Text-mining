Правопорушник стріляв із вікна власної квартири.

Правоохоронці у Києві затримала чоловіка, який стріляв із вікна у перехожих, повідомила пресслужба столичної поліції. Для того, щоб приховати свої дії, правопорушник закопав пістолет у вазоні. У результаті стрілянини ніхто не постраждав.
"До Солом'янського управління поліції звернулась жителька столиці та повідомила про те, що на вулиці Академіка Стражеска чутно постріли. За вказаною адресою негайно виїхали патрульні поліцейські та слідчо-оперативна група районного управління поліції для встановлення обставин події", - повідомили в поліції.
Правоохоронці встановили, що чоловік стріляв із вікна третього поверху. Добровільно впускати правоохоронців до квартири правопорушник відмовився, тому поліція потрапила до помешкання за підтримки співробітників полку особливого призначення №1. У квартирі під час проведення обшуку виявили предмет, схожий на травматичний пістолет.
"Аби приховати свою причетність до події, правопорушник закопав зброю у вазон із рослинами. У подальшому пістолет, а також три стріляні гільзи з-під гумових куль, які знайшли біля під'їзду будинку, експерти вилучили та направили на проведення балістичної експертизи", - додали у поліції.
Правоохоронці затримали правопорушника. Ним виявився місцевий житель 1979 року народження, який раніше відбував покарання за нанесення тяжких тілесних ушкоджень.
За фактом стрілянини слідчі відкрили справу за ч. 4 ст. 296 (Хуліганство) Кримінального кодексу України. Порушнику загрожує до семи років ув'язнення.



Нагадаємо, на початку квітня у Миколаєві біля входу в бізнес-центр "Техноконтракт" невідомі стріляли в бізнесмена та кримінального авторитета "Мультика" Михайла Титова. Потерпілого у важкому стані відвезли в лікарню швидкої медичної допомоги Миколаєва. За попередніми даними, в Титова стріляли зі снайперської гвинтівки Драгунова. На місці події також знайдено кілька гільз калібру 9 мм.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



