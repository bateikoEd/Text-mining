За словами санлікаря, медична система України має межу в 3,5 тисячі інфікованих.

У відділеннях інтенсивної терапії можуть одночасно перебувати 3,5 тисячі інфікованих COVID-19. Про це заявив заступник міністра охорони здоров'я і головний державний санітарний лікар Віктор Ляшко в ефірі ток-шоу "Свобода слова".
Наголошується, що таке число хворих дозволить системі охорони здоров'я пройти і коронавірусну хворобу, й паралельно з цим лікувати людей від інфарктів, інсультів та інших ургентних захворювавнь.
"Ми рахуємо кількість людей, які будуть інфіковані, які будуть з важким перебігом (хвороби) і вимагатимуть реанімаційних заходів. І наша межа, на яку ми розраховували, і якої ми дотримуємося - не більше 3,5 тисяч одночасного перебування хворих у відділеннях інтенсивної терапії", - відповів  Ляшко на питання щодо межі системи охорони здоров'я України по кількості заражень COVID-19 на добу.



Як повідомлялося, пік епідемії коронавірусу в Україні очікувався 14-15 квітня. При цьому, за словами Ляшка, Україну може минути масштабне поширення коронавірусу. Досягти цього можна лише за умови суворого дотримання карантину. Крім того, нове математичне моделювання показало, що 14-го квітня піку в Україні таки не буде.
Нагадаємо, станом на ранок 13 квітня в Україні зафіксовано 3102 випадків захворювання на COVID-19, з них 93 - летальних, 97 пацієнтів одужали. ZN.UA публікує карту поширення хвороби в Україні.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



