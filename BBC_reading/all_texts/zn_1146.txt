Хвиля протестів проти 5G, що охопила Велику Британію, докотилась до Нідерландів.

Кілька голландських вишок стільникового зв'язку були пошкоджені в результаті підпалу або диверсій минулого тижня противниками розгортання нової телекомунікаційної мережі 5G, повідомила в суботу газета De Telegraaf.
Тільки за останній тиждень відбулося чотири таких інциденти, пише видання з посиланням на директора галузевої групи The Monet Foundation, яка контролює розміщення веж стільникового зв'язку в країні.
De Telegraaf повідомила, що палії залишили гасло проти 5G на місці однієї атаки.
Цілий ряд груп в Нідерландах був проти появи 5G протягом деякого часу, в основному через побоюваня, що радіохвилі можуть завдати шкоди здоров'ю людини. Інші побоюються, що технологія може порушити конфіденційність.
У заяві на своєму веб-сайті уряд Нідерландів з питань безпеки та боротьби з тероризмом (NCTV) заявив, що минулого тижня  зареєструвано"різні інциденти" навкруги щогл радіомовлення, включаючи підпали і саботаж, і що причиною вандалізму може бути рух проти мереж 5G.

Наголошується, що подібні атаки останнім часом відбуваються у Великій Британії. Британські міністри минулого тижня відхилили теорію, яка пов'язувала щогли 5G з поширенням нового коронавірусу як небезпечні "фальшиві новини" і абсолютно помилкові.
Основні телекомунікаційні провайдери в Нідерландах знаходяться на стадії тестування і ще не почали розгортання загальнонаціонального 5G в очікуванні аукціону, який повинен завершитися в червні.


Детальніше про підготовку до запуску 5G в Україні, читайте в статті Германа Богапова "5G — перед стартом" для ZN.UA.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



