Цушко є головним претендентом на пост глави Держмитниці.

Колишній голова Антимонопольного комітету, ексголова МВС Василь Цушко є головним кандидатом на пост глави Держмитниці. Про це повідомило ZN.UA джерело на Банковій.
Раніше Цушко подав е-декларацію на веб-сайті Національного агентства з протидії корупції, вказавши у графі "місце роботи" (або місце майбутньої роботи) Міністерство фінансів України, а займану посаду або посаду, на яку претендує - "заступник міністра".


Василь Цушко у 2005-2006 рр. був головою Одеської ОДА. У 2006-2007 рр. очолював МВС в уряді Януковича. Протягом 2009-2010 рр. керував передвиборчим штабом Януковича в Одеській області. У 2010 році - був міністром економіки, і до 2014 року - голова АМКУ.
Раніше повідомлялося про те, що Кабмін на позачерговому засіданні 24 квітня звільнив главу Держмитниці Максима Нефьодова і трьох його заступників, також звільнений глава Державної фіскальної служби Сергій Верланов і його заступник.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



