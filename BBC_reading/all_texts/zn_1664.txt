У деяких пацієнтів, в основному дітей, спостерігаються незвичайні висипання на ногах.

Лікарі помітили новий симптом, який може бути пов'язаний з зараженням новим коронавірусом. Як повідомляє "Українська правда. Життя", лікарі-подологи з Іспанії відкрили реєстр дивних висипань на ногах, які можуть свідчити про COVID-19.
Здебільшого, дивний висип помічали у дітей і підлітків, але в деяких випадках він спостерігався і у дорослих. В основному він нагадує озноблення  – безмікробне запалення шкіри, викликане переохолодженням. Подібні прояви помічали лікарі не тільки в Іспанії.
"Будь ласка, будьте уважні до шкірних проявів COVAD-19. Фіолетово-червоні пухирці (папули) на пальцях і пальцях ніг, які нагадують симптоми обмороження. Інших симптомів може не бути. Спостерігається у молодих пацієнтів", - написала дитячий ревматолог Дон Вахезі у себе в Twitter.
Please be aware there are skin signs of covid. Purple red papules on the fingers and toes. Looks like chilblains/ pernio. May have no other covid symptoms. Seen in young people.
Images of pernio like changes of Covid-19 from Italy @TamarPedsRheum @NataliaVasCan @IreneBlancoMD pic.twitter.com/5jKp04Yykq
"У нас тут міні-епідемія серед дитячих ревматологів з цими коронавірусними пальцями", - заявила представник Департаменту дерматології Північно-Західного університету США Емі Паллер.
Заявила про те, що також зустрічалася з таким симптомом, і професор Гарвардської медичної школи Дженніфер Хуанг: "Зазвичай таке буває, коли хтось довго гуляє по вулиці без рукавичок і шкарпеток, а потім з'являються такі хворобливі пухирці. Цікаво те, що ми бачимо більше таких випадків протягом останніх двох тижнів. Тут в Бостоні все ще холодно, але вже квітень, а ми бачимо все більше таких випадків".
Підтвердив наявність таких випадків і дерматолог з Італії Андреа Локателлі: "Ми поки не знаємо, скільки таких випадків, але вони фіксуються в різних частинах країни". Перший такий випадок був зафіксований в Італії у дитини, тест якої на COVID-19 потім дав позитивний результат.
Подібні шкірні прояви зафіксував італійський дерматолог Себастьян Рикалькаті ще 26 березня. Його спостереження були опубліковані в Європейському журналі дерматології та венерології, він базувався на обстеженні 88 пацієнтів.
Підписуйтесь на наш Telegram-канал з новинами технологій та культури.


Раніше директор Центрів з контролю і профілактики захворювань США доктор Роберт Редфілд попередив, що друга хвиля коронавірусу може початися в США наступної зими і здатна заподіяти набагато більшої шкоди, ніж перша, оскільки найімовірніше вона почнеться в сезон епідемії грипу.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



