Чорна діра розташовується на відстані п'яти мільйонів світлових років від Землі.

Вчені, які працюють в проекті Event Horizon Telescope, представили найдетальніше на даний момент зображення джетів, які виходять від чорної діри. Торік ця ж команда представила перше в історії зображення чорної діри, повідомляє Science Alert.
Чорна діра знаходиться в центрі квазара 3C 279, що знаходиться на відстані п'яти мільйонів світлових років від Землі. Квазари – це одні з найяскравіших об'єктів, відомих на даний момент. Зображення були отримані в ту ж сесію спостережень, що і перше в історії зображення чорної діри, опубліковане в квітні минулого року. Квазар був одним з чотирьох вторинних об'єктів, за якими спостерігали вчені.
Коли матерія падає на "голодну" надмасивну чорну діру, частина газу і пилу прискорюється майже до швидкості світла. В результаті чорна діра викидає релятивістські джети. Один з таких джетів вченим вдалося "зловити" з неперевершеною чіткістю зображення.
Спостереження показали дослідникам щось незвичайне: виявилося, що джет не є строго прямим, але в його основі формується вигин зі структурою, спрямовано. перпендикулярно до напрямку основного потоку. Крім того, вчені помітили ознаки обертання акреційного диска і подрібнення матеріалу при падінні в чорну діру.
Підписуйтесь на наш Telegram-канал з новинами технологій та культури.



Раніше астрономи за допомогою російсько-німецької рентгенівської обсерваторії "Спектр-РГ" помітили "пробудження" чорної діри. Апарат зафіксував спалах рентгенівського випромінювання, який виходив від об'єкта 4U 1755-338.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



