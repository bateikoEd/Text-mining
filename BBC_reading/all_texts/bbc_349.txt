Копирайт изображения
GETTY IMAGES
Станом на вечір 6 квітня коронавірус у світі підхопили вже понад 1,3 мільйона людей.
Найбільше хворих зафіксували у США (347 тисяч), Іспанії (135 тисяч), Італії (132 тисячі) та Німеччині (101 тисяча).
Коронавірус: коли закінчиться епідемія
Коронавірус: поради тим, хто має хронічні захворювання
Коронавірус і секс: що ви хотіли, але соромились запитати
Секс-працівники Франції просять Макрона про допомогу
Асоціація захисту секс-працівників Франції звернулася до президента Емманюеля Макрона із закликом створити надзвичайний фонд - для компенсації доходів, які вони втрачають через пандемію коронавірусу.
"Має бути створений надзвичайний фонд, що зможе компенсувати дохід на період обмежувальних заходів", - йдеться в заяві.
Меркель повернулася з карантину
Після двотижневого карантину вдома канцлерка Німеччини Ангела Меркель повернулася до роботи в офісі, повідомляє Deutsche Welle.
"На щастя, тест канцлерки на коронавірус кілька разів дав негативний результат", - заявив прес-секретар Меркель Штефан Зайберт.
Пані Меркель пішла на карантин два тижні тому - після того, як коронавірус виявили в лікаря, з яким вона контактувала.
10 тисяч смертей у США
Копирайт изображения
GETTY IMAGES
Кількість смертей серед людей, в яких виявили коронавірус, у США сягнула 10 тисяч випадків.
Це - третій показник у світі. Більше смертей, спричинених Covid-19, зафіксували лише в Італії (16 тисяч) та Іспанії (13 тисяч).
Раніше президент Дональд трамп попереджав, що пік пандемії у США лише попереду.
У США з тюрем почали випускати в’язнів. Через коронавірус
Водночас він заявляв, що вважає добрим знаком зниження темпу росту летальних випадків від коронавірусу у штаті Нью-Йорк, який є епіцентром пандемії в країні.
"Ми починаємо бачити світло в кінці тунелю. І, сподіваюся, в недалекому майбутньому ми будемо дуже пишатися роботою, яку всі зробили", - сказав він.
Раніше американські медики прогнозували, що в результаті пандемії коронавірусу можуть померти до 240 тисяч американців, навіть попри жорсткий карантин.
Рекордна кількість смертей у Франції
Упродовж доби у Франції зафіксували 833 смерті, спричинених коронавірусом. Це найвищий показник за час спалаху в країні.
Загальна кількість померлих від коронавірусної інфекції у Франції вже сягнула понад 8 900 - це четвертий показник після Італії (16 тисяч), Іспанії (13 тисяч) та США (10 тисяч).
Борис Джонсон у лікарні
Прем'єр-міністра Британії Бориса Джонсона госпіталізували для "планового тестування" на коронавірус, повідомила його пресслужба.
Попри те, що коронавірус у Джонсона виявили понад тиждень тому, у нього зберігаються "стійкі симптоми" хвороби, зокрема підвищена температура.
У заяві Даунінг-стріт йдеться про те, що Борис Джонсон вдячний лікарям за їхню "неймовірно важку працю" і закликає громадян дотримуватися порад уряду й залишатися вдома.
За даними британських ЗМІ, Джонсона поклали в лікарню, розташовану всього за кілька хвилин пішки від резиденції прем'єра на Даунінг-стріт, 10.
Замість Джонсона засідання надзвичайного комітету COBRA щодо ситуації з коронавірусом проведе керівник МЗС Домінік Раабе.
Копирайт изображения
REUTERS
Італія та Іспанія минули пік
В Італії та Іспанії, двох країнах, які важко постраждали від пандемії Covid-19, кількість померлих за добу знижується вже щонайменше третій день поспіль.
В Іспанії за минулу добу померло 674 пацієнти з коронавірусом. Це на 135 менше, ніж у п'ятницю.
Загальна кількість смертей від Covid-19 в Іспанії - 12 418 людей, а загальна кількість підтверджених випадків зараження - 130 759.
Прем'єр-міністр Педро Санчес напередодні заявив, що країна "близька до проходження піку захворюваності" коронавірусом.
Санчес оголосив про продовження карантину до 25 квітня, заявивши, що ці заходи рятують життя, і додаткові два тижні карантину полегшать роботу медиків.
Копирайт изображения
GETTY IMAGES
За несплату ізоляції - депортація
Південна Корея депортувала жінку з Тайваню, яка відмовилася перебувати в карантинному закладі, повідомляє інформаційна агенція Yonhap.
Усі, хто повертається в країну з-за кордону, повинні відбути двотижневу самоізоляцію - або у себе вдома, або в установах, визначених урядом. Це коштує близько 81 долара в день.
Жінка погодилася на карантин, але відмовилась оплатити витрати. Увечері в неділю її депортували назад до Тайваню.
Як коронавірус шириться планетою. Мапа
Як подорожувати під час епідемії
Як перевіритися на коронавірус?
Чи захищають медичні маски від вірусу?
Копирайт изображения
GETTY IMAGES
Кашель заради розіграшу привів до суду
У Новій Зеландії чоловіка засудили за "образливу поведінку" після того, як він знімав себе на відео демонстративно кашляючи на інших людей у супермаркеті в Крайстчерчі.
38-річний Реймонд Кумбс пояснив, що він був п'яний і робив це як розіграш.
Пізніше він заявив, що шкодує про те, що зробив "дурний вчинок".
Поліція заарештувала його в суботу після того, як він опублікував відео у Facebook, де воно стало вірусним та викликало обурення.
Прем'єр-міністр Джасинда Ардерн назвала його "ідіотом".
Хочете отримувати найважливіші новини в месенджер? Підписуйтеся на наш Telegram або Viber!
