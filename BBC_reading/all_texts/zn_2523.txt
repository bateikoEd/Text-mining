Насамперед повинна бути домовленість про відновлення контролю України над державним кордоном

Вибори на окупованих Росією територіях Донбасу повинні обговорюватися тільки після виконання блоку з безпеки, прописаного в Мінських домовленостях, зокрема відновлення контролю України над державним кордоном, заявив Джордж Кент, заступник помічника держсекретаря США у справах Європи та Євразії, під час онлайн-дискусії "Зміцнення відносин США зі Східною Європою під час пандемії".
Як передає "Європейська правда", він наголосив, що Росія повинна вивести всі свої війська і підконтрольні їй угруповання терористів так званих "ДНР" і "ЛНР".
"Перш ніж ми перейдемо до будь-яких розмов про умови майбутніх місцевих виборів,що  також обговорюються в Мінському процесі, повинні бути виконані умови безпеки, які створять основу для виконання політичних умов... Насамперед повинна бути домовленість про відновлення контролю України над державним кордоном", - наголосив Кент.
Він також зазначив, що Росія повинна виконати зобов'язання, які взяла на себе у 2014-2015 роках в Мінському процесі, і нагадав, що досягнуті домовленості постійно порушувалися. Зокрема, Росія вже після підписання Мінських домовленостей зайняла нові території у м. Дебальцеве.


Нагадаємо, раніше глава Офісу президента Андрій Єрмак не виключив, що вибори на Донбасі можуть бути проведені вже в жовтні 2020 року.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



