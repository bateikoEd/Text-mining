Копирайт изображения
AMAZON
Image caption
Ціна автокрісел - від 3,99 до 30,99 фунтів стерлінгів
Інтернет-сервіс Amazon шкодує, що підозрілі дитячі автокрісла знову знайшли у продажу в його магазині у Британії, і переконує, що їх видалили з продажу.
Ці товари знайшла програма BBC Panorama.
Покупці неодноразово скаржилися на ці автокрісла.
Amazon стала найдорожчою компанією в світі
Жінка знайшла посилку Amazon на другому поверсі будинку. Її "закинули через верхнє вікно"
У 2013 році стався інцидент, що став причиною розслідування стандартів безпеки автокрісел. Його результати підтвердили, що таке автокрісло може відірватися в разі аварії на швидкості 48 км/год.
Зовсім нещодавно журнал Which? знайшов на Amazon автокрісла з тканини, на яких не було необхідного у 2019 році маркування безпеки. Виявилося, що інші інтернет-сервіси, зокрема eBay, також їх продавали.
Без сертифікату безпеки
До останнього випадку були причетні чотири невідомі бренди.
В одному з описів виріб називають "безпечним сидінням для немовлят", яке не дозволить травмуватися дитині, якщо автомобіль різко загальмує. Його продавали всього за 3,99 фунта стерлінгів.
BBC Panorama намагалася зв'язатися з компаніями, причетними до цих автокрісел. Відповіла лише одна компанія, заявивши, що не є виробником.
Журналісти придбали три автокрісла. Вони мали схожий дизайн до тих, які фігурували у справі 2013 року, та не мали сертифікатів безпеки.
Онлайн-шкода
Керівник компанії Amazon у Британії заявив, що компанія вживає заходів, щоби гарантувати безпеку продукції, яку продає. Дуг Гурр розповів, що компанія має автоматизовані алгоритми, а її співробітники переглядають десятки мільйонів відгуків клієнтів.
У своїй заяві компанія додала: "Безпека для нас надзвичайно важлива. Ми шкодуємо, що ці товари розмістили сторонні продавці, які користуються нашим сервісом".
"Після ретельного розслідування ми виявили проблему та видаляємо ці товари. Ми також зв'язуємось з кожним клієнтом, хто придбав один із цих товарів, щоб пояснити ситуацію та повернути їм гроші", - додали в Amazon.
Amazon розсилає електронні листи споживачам, які придбали ці автокрісла.
"Товар, який ви отримали від третьої особи-продавця, може не відповідати чинним стандартам перевезення дітей. Якщо у вас все-таки є цей товар, будь ласка, негайно припиніть його використовувати, відріжте ремінці, щоб переконатися, що він не може бути використаний повторно, й утилізуйте предмет", - нагадує Amazon.
Хочете отримувати найважливіші новини в месенджер? Підписуйтеся на наш Telegram або Viber!
