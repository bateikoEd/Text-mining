Копирайт изображения
LESLEY MARTIN
Image caption
Батько 13 дітей отримав позитивний результат тесту на коронавірус
Коли у Британії оголосили карантин, Рой та Емма Ганни вирішили ретельно планувати день для своїх дітей, щоб хоч якось підтримувати порядок.
У їхньому випадку зробити це непросто, адже родина Ганнів - одна з найбільших у Шотландії. Подружжя має 13 дітей, 10 із яких мешкають із ними в одному будинку.
Коронавірус: день народження, який перетворився на трагедію
Фейки про коронавірус у соцмережах: 7 правил інформаційної гігієни
Вакцина від коронавірусу: вчені планують мати її вже у вересні. Наскільки це реально?
Знайти ліки від Covid-19 може допомогти комп’ютерна гра. Зіграєте?
Попри усі зусилля батьків, уникати нервування та сварок ніяк не вдавалося.
Однак ситуація раптово і кардинально змінилась, коли сім'я дізналась, що Рой отримав позитивний результат тесту на Covid-19.
Image caption
Рой Ганн працює у лікарні й має повний захист
"Я хворію вже кілька днів, але симптоми дуже легкі, - розповів Рой, медбрат з лікарні Ninewells. - Я був дуже здивований, коли результат тесту виявився позитивним".
"У нас дуже багато пацієнтів з Covid, але я ношу засоби захисні, і в нас у Тейсайді дуже активно тестують - настільки, що нас вважають вогнищем хвороби", - каже він.
"Але ми жартуємо на роботі, що більше шансів заразитися - у супермаркеті. Мені просто шкода, що я не можу працювати", - додає пан Ганн.
"Ми жартуємо, що матимемо колективний імунітет"
Родина Ганнів тепер сидить на 14-денному карантині - крім Роя, який має ізолюватися на сім днів.
50-річний чоловік має цукровий діабет другого типу, але каже, що почувається добре - він планує повністю одужати і прагне якнайшвидше повернутися на передову боротьби з пандемією.
"Моє життя насправді не змінилося, я просто більше бачу своїх дітей, - каже він. - Насправді я радий, що заразився, завдяки цьому я почуватимусь впевненіше при поверненні на роботу".
"Нас вдома так багато, що ми жартуємо, що матимемо колективний імунітет", - сміється Рой.
Image caption
Під час карантину родина розважається іграми
Коли Рой став постійно сидіти вдома, це трохи полегшило життя для Емми, яка є власницею кафе. Однак у родини є свої проблеми.
Вік дітей у родині Ганнів - від 5 до 28 років. На тиждень їм треба близько 30 літрів молока, 21 буханців хліба та п'ять великих упаковок пластівців.
Через соціальну дистанцію у супермаркетах та обмеження кількості продуктів, що продають в одні руки, купувати їжу для них складніше, ніж будь-коли.
"Через те, що ми велика родина, нам складно дотримуватися соціальної дистанції", - каже Емма.
"Ходити в магазин і купувати лише три одиниці товару означає, що нам треба робити закупи частіше, тому ми більше ризикуємо. Для мене це досить лячна ситуація", - додає вона.
Оскільки через карантин Емма не працює, усю свою увагу вона приділяє догляду за дітьми - і хоча жінка має чималий 28-річний досвід, навіть він не завжди допомагає під час карантину.
"За день до того, як Рой отримав позитивний результат тесту, я вийшла на прогулянку і почала бити стіну і плакати, - розповідає вона. - Мені було дуже важко і була потрібна перерва".
Однак новина про хворобу Роя допомогла родині зблизитися.
Родина Ганнів насолоджується маленькими радостями - як от можливістю пограти в баскетбол у дворі свого дому.
"Ми почуваємось привілейовано, - каже Емма. - Ми дуже раді, що в нас є свій двір. Був час, коли ми з п'ятьма дітьми жили у квартирі, і сама думка про те, що так могло б бути і зараз, жахає".
На початку карантину Емма думала, що пережити його їм допоможе чіткий розпорядок дня - але реальність внесла свої корективи.
"Мій 14-річний син більшу частину ночі грає на X-box , а дочка встає о 6 ранку, щоб працювати вдома - спочатку мені це не сподобалося, але виявилось, що годувати всіх простіше по змінах", - каже Емма.
"Краще бути гнучким і просто робити все, що можеш", - додає вона.
Як подорожувати під час епідемії
Як безпечно купувати продукти та замовляти їжу з доставкою
Карантин: що зі школою і вступом до вишів?
Чи захищають медичні маски від вірусу?
Хочете отримувати найважливіші новини в месенджер? Підписуйтеся на наш Telegram або Viber!
