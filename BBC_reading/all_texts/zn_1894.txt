Чорна діра перетягнула на себе зовнішні оболонки зірки.

Астрономи за допомогою обсерваторії "Чандра" виявили надмасивну чорну діру, яка притягнула до себе червоний гігант. Незважаючи на те, що чорна діра перетягнула на себе зовнішні шари зірки, ядро, білий карлик, залишилося обертатися на орбіті навколо неї, повідомляє N+1.
У 2019 році рентгенівські обсерваторії "Чандра" і XMM-Newton X-ray зареєстрували потужні спалахи рентгенівського випромінювання чорної діри, яка знаходиться в центрі галактики GSN 069 на відстані 250 мільйонів світлових років від Сонячної системи. Спалахи тривали близько години і повторювалися кожні дев'ять годин. Яскравість спалахів і їхню коротку тривалість не можна було пояснити звичайним перенесенням речовини на чорну діру. Тоді дослідники припустили, що маса перетікає на чорну діру від зірки, яка знаходиться на еліптичній орбіті.
Ендрю Кінг з Лестерського університету розрахував, що маса зірки, що обертається навколо чорної діри, складає 0,21 маси Сонця. Це білий карлик, який колись був ядром червоного гіганта, радіус якого мінімум в 12 разів був більшим за радіус Сонця. Така система могла виникнути в результаті повного приливного руйнування зірки.
Розрахунки Кінга показали, що більш ймовірний інший сценарій – близьке проходження зірки поруч з чорною дірою. У цьому випадку чорна діра захоплює червоний гігант на орбіту, де він втрачає масу тільки в перицентрі – так само, як зараз робить білий карлик, що залишився від нього. Перенесення маси закінчується тоді, коли зірка-гігант втрачає свою оболонку.
Чорна діра буде поступово поглинати зірку. Вчені очікують, що приблизно через трильйон років її маса знизиться до маси Юпітера.
Підписуйтесь на наш Telegram-канал з новинами технологій та культури.


Раніше астрономи за допомогою російсько-німецької рентгенівської обсерваторії "Спектр-РГ" помітили "пробудження" чорної діри. Апарат зафіксував спалах рентгенівського випромінювання, який виходив від об'єкта 4U 1755-338.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



