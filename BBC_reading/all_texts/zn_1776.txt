Обставини загибелі військовослужбовця розслідує ДБР.

Курсант Академії Сухопутних військ ім. Гетьмана Петра Сагайдачного отримав смертельне вогнепальне поранення на полігоні. Обставини загибелі військовослужбовця розслідує Державне бюро розслідувань, повідомили в пресслужбі ДБР у четвер, 23 квітня.
Слідчі територіального управління ДБР у Львові відпрацьовують кілька версій загибелі курсанта. На місці події виявили автомат, з якого було зроблено постріл, і стріляну гільзу.
Кримінальне провадження зареєстровано за статтею про халатне ставлення до служби в умовах особливого періоду (ч. 3 ст. 425 Кримінального кодексу). Санкція статті передбачає покарання у вигляді позбавлення волі на термін від 5 до 7 років.


Наприуінці командиру взводу евакуаційної роти одного з батальйонів Збройних сил України було висунуто звинувачення у порушенні правил керування бойовою машиною, що призвело до загибелі військовослужбовця.
За даними слідства, лейтенант, який керував броньованою ремонтно-евакуаційною машиною БРЕМ-4, скоїв наїзд на військовослужбовця і придавив його до корпусу танка. Від отриманих травм потерпілий помер по дорозі в лікарню.
У ДБР стверджують, що в момент скоєння ДТП комвзводу перебував у стані алкогольного сп'яніння.
Використання матеріалів «ZN.UA» дозволяється за умови посилання на «ZN.UA».
Для інтернет-видань обов’язкове пряме, відкрите для пошукових систем гіперпосилання у першому абзаці на конкретний матерал.
Усі матеріали, розташовані на цьому сайті з посиланням на агентство «Інтерфакс-Україна», не підлягають наступному відтворенню та/або розповсюдженню у будь-якій формі без письмового дозволу агентства «Інтерфакс-Україна».
Матеріали у блоці "Новини компаній" публікуються на правах реклами.



